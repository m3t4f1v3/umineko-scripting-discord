`Tutto ciò che si poteva udire era il suono della pioggia, le voci provenienti dal programma per bambini che Maria, assorbita dal televisore, stava guardando,`
`{n}e le sue risatine sghignazzanti.`
`In altre parole...`
` ciò che li accolse al loro ritorno, sconvolti da quel macabro spettacolo che non sembrava reale,`
` era la voce di Maria, che si rotolava per terra dalle risate davanti alla TV...`
`Facendo ritorno, non poterono fare altro che restare in un silenzio soffocante... incapaci di spiegare a Maria che sua madre Rosa fosse morta.`
`Inizialmente, Maria ricambiò i loro sguardi penetranti con un'espressione perplessa,`
` ma quando concluse che non stavano cercando di incolparla di qualcosa, li ignorò, e si immerse nuovamente nel suo programma televisivo...`
`I ragazzi sprofondarono in silenzio sul divano...`
` Probabilmente erano catatonici per via dello shock.`
`Sebbene avessero pianto e patito così tanto... in quel momento erano seduti con aria assente, e i loro volti sembravano aver perso ogni emozione...`
`Solo Kanon aveva riacquisito la sua solita compostezza...`
` Tuttavia, ciò non voleva necessariamente dire che il suo trauma fosse svanito...`
`Il suo sguardo, che continuava a fissare il vuoto, era privo di qualsivoglia riflesso...`
`Hideyoshi era nervoso, e mentre rimembrava quello scenario raccapricciante,`
` continuava a farfugliare di non poter crederci, che non poteva essere qualcosa accaduto realmente, e che dovesse essere opera del diavolo.`
`Di tanto in tanto si rivolgeva a Nanjo, abbozzandogli qualche domanda,`
` ma quest'ultimo, con la flemma tipica di un medico, gli ripeteva che non si poteva ricavare niente da una semplice occhiata,`
` e che finché la polizia non avrebbe investigato, non si poteva sapere nulla.`
`Tuttavia, Nanjo sembrava calmo solo se confrontato con Hideyoshi, il quale era completamente incapace di contenere il panico e l'agitazione.`
`In realtà, anche Nanjo aveva subito un enorme shock, ed era sbiancato in viso.`
`Forse fu proprio tale frangente a spingere Natsuhi a prendere il comando della situazione.`
`Natsuhi sembrò non essere mutata di atteggiamento.`
` E diede prontamente delle istruzioni.`
`"...Vado a dirigermi da nostro padre...`
` Genji, contatta al più presto la polizia."`
`"Come desidera..."`
`"Per caso potrei accompagnarti, Natsuhi-san...?`
` Dato che il fratellone Klaus non c'è più, è mio compito assistere nostro padre.`
` Non posso prendermela comoda e lasciare tutto a te."`
`Natsuhi rimase interdetta da una tale resilienza in una situazione come quella.`
`Sembrava affermare che, con la morte di Klaus, quella che avrebbe dovuto prendere le redini non sarebbe dovuta essere sua moglie,`
` ma lei stessa, la successiva nella gerarchia...`
`O forse non gradì che Natsuhi avesse gestito quella situazione di emergenza senza considerarla.`
`Tuttavia, fino a poco prima il trauma aveva lasciato Eva inerte...`
`Ritornò in sé nel momento in cui Natsuhi iniziò a dare ordini.`
`"...`
`Fai come meglio credi."`
`Natsuhi camminò via, senza aggiungere altro.`
` Eva la seguì subito dopo...`
`In quel momento, come a prendere il loro posto, Kumasawa giunse di corsa nel salotto.`
`Visto che di solito non era il tipo di persona che andava di fretta, sarebbe stato normale pensare che fosse successo qualcosa...`
` ma tutti erano distrutti dallo shock, e nessuno vi prestò particolare attenzione.`
`"...U-Uhm...`
` Madame...`
` Madame...!"`
`"Se stai cercando Natsuhi-san, è andata da papà.`
` Immagino tornerà presto.`
` Qualcosa non va, Kumasawa-san?"`
`"C-C'è... nella sala da pranzo... c'è del sangue... c'è del sangue...!"`
`Tutti i presenti nel salotto drizzarono di colpo le orecchie.`
`Tutti fecero lo stesso pensiero...`
` ‘Spero di aver sentito male...’`
`Ogni recipiente possiede un limite alla sua capienza...`
` e nessuno di loro sarebbe riuscito a tollerare un'altra tragedia.`
`Perciò pensarono:`
` ‘Spero di aver sentito male...’`
`"...C-Che è successo...`
` nella sala da pranzo...?"`
`"Quando sono andata a preparare la tavola nella sala da pranzo...`
` per preparare la colazione...`
` Awawa{0}wa{0}wawaw... wawa..."`
`George fu il primo a scattare.`
` Il rumore impetuoso dei suoi passi fece rinsavire Hideyoshi e Nanjo, i quali gli corsero dietro.`
` Battler e gli altri li seguirono.`
`Uno dopo l'altro, si fiondarono nella sala da pranzo, ma non trovarono alcun cambiamento che potesse aver fatto sbiancare Kumasawa...`
`Per un attimo, chi aveva assitito all'orrore avvenuto nel magazzino si sentì preso in giro.`
`Ma Kumasawa, che li raggiunse poco dopo, indicò loro qualcosa...`
` In effetti, erano rimaste delle tracce di sangue sul pavimento...`
`Non erano affatto stupefacenti, se messe a paragone con quell'altra visione immonda...`
` Tuttavia, se ci si pensava su lucidamente, indicavano senza dubbio un'enorme perdita di sangue.`
`"...Qui c'è un'altra pozza di sangue...`
` Ma che diamine..."`
`"...Sembra che sia passato molto tempo...`
` Probabilmente... è lecito assumere che siano stati uccisi qui ieri sera..."`
`"S-Sembra che sia andata così...`
` Ieri sera stavano discutendo per tutta la notte nella sala da pranzo...`
` E qualcuno doveva aver fatto irruzione qui..."`
`"Papà, a che ora tu e la mamma avete lasciato la riunione e siete andati a dormire...?"`
`"...Mmh...`
` Era poco dopo mezzanotte...`
` Quindi...`
` è ragionevole supporre...`
` che sia avvenuto dopo..."`
`"...Sul serio...?`
` Sia mai avere un po' di tregua..."`
`"Signorina... sia forte..."`
`"...Eheheheh...`
` Questo non è niente, dopo aver posato gli occhi su quell'inferno in terra nel magazzino..."`
`"...Davvero? Beato te...`
` Io mi sento la testa scoppiare...`
` Siamo nella sala da pranzo, giusto?`
` Questo è il luogo dove ogni giorno mangio, mi lamento della scuola, dei compiti...`
` e dove parlo dei miei voti con papà...`
` È qui che ci troviamo...?"`
`"...Signorina.`
` Restare qui non le farà bene...`
` Torniamo al salotto."`
`"Concordo...`
` Zio Hideyoshi!`
` Credo che questa stanza sarà molto importante per la polizia.`
` Non pensi che sarebbe un problema se calpestassimo in giro?"`
`Propose Battler con un tono leggermente perentorio, mentre insieme a Kanon, teneva le spalle di Jessica, pallida e tremante.`
`"...È come dice Battler-san.`
` Non otterremo nulla rimanendo in questa stanza."`
`Disse Nanjo, guardando i visi biancastri dei presenti...`
`Anche se quell'orribile scena nel magazzino non sembrava essere reale,`
` perlomeno tutti condivisero il desiderio di andarsene, e di lasciare alle spalle quel luogo separato da tutto e da tutti...`
`Ma questa sala da pranzo era diversa.`
`Era nella villa, l'edificio principale della tenuta...`
` e come aveva detto Jessica, avrebbe dovuto essere uno dei luoghi più tranquilli della residenza.`
` Era lo stesso posto in cui ieri, tutti i parenti avevano gustato pranzo e cena...`
`L'impatto nel vedere quel luogo imbrattato di sangue, risvegliò i ricordi di quella macabra visione nel magazzino...`
` e li costrinse ad accettare il fatto che non fossero mai riusciti a superare la scena di quella tragedia...`
`"...Mmh.`
` Anch'io sono d'accordo...`
` Il colpevole potrebbe aver lasciato delle tracce in questa stanza!"`
`"Gli inesperti come noi non dovrebbero frugare in giro...`
` Andiamo via subito.`
` Presto, presto!"`
`Anche Hideyoshi comprese il significato delle parole di Battler... e urlò di lasciare la sala da pranzo al più presto...`
`Nello stato in cui erano al momento, guardare quel sangue ancora a lungo sarebbe stato fin troppo eccessivo.`
`Nessuno protestò.`
` Tutti uscirono dalla sala da pranzo, come se stessero facendo a gara tra loro...`
` Era come se l'ultima persona rimasta nella stanza sarebbe finita intrappolata lì dentro.`
`Una volta nel corridoio, aiutarono Kumasawa, appoggiatasi al muro e ancora tremante, e tornarono insieme nel salotto...`
`Dopodiché, Genji tornò.`
`"...Oh, Genji-san.`
` Sei riuscito a contattare la polizia?"`
`"...Ne sono veramente desolato...`
` Non so se sia dovuto ad un problema della radio o se vi sia una causa diversa, ma..."`
`"Che cosa... Non hai potuto contattare la polizia...?!!`
` Né con il telefono, né con la radio?!"`
`"...Chiedo umilmente perdono.`
` Lunedì mattina arriverà il battello, perciò credo che potremo prendere in prestito il loro equipaggiamento di bordo per le comunicazioni."`
`"Non c'è un battello in quest'isola?!`
` Non possiamo neanche andare fino alla stazione di polizia di Niijima?!"`
`"...Hideyoshi-san, con questo tempo è impossibile...`
` Non possiamo fare nulla, almeno finchè non cesserà il tifone."`
`"La barca del signor Klaus sta venendo riparata, e non si trova sull'isola...`
` Pertanto, possiamo solo attendere il battello di lunedì..."`
`"V-Vi ha dato di volta il cervello...?!`
` Sono morte sei persone!!`
` I telefoni e la radio non funzionano, e il battello non c'è!`
` Fino a quando passerà il tifone e arriverà la barca... Volete dirmi che, fino a domani mattina, rimarremo in quest'isola senza poter contattare la polizia?!"`
`"...Ciò significa che...`
` non solo noi...`
` ma anche il criminale che ha ucciso i nostri zii sarà bloccato su quest'isola..."`
`"...Pare proprio di sì...`
` Il colpevole che ha ucciso tutti quanti, è ancora qui sull'isola."`
`"...Q-Quindi il bastardo che ha ucciso papà e gli altri è ancora rintanato, e non può lasciare l'isola...`
` Cazzo, cazzo cazzo cazzo!!!`
` Lo andrò a cercare, non lo lascerò alla polizia!!"`
`"Lo farò a pezzi con le mie stesse mani...!!!`
` Aaaaahh!!!"`
`"..."`
`Maria notò finalmente che stava succedendo qualcosa di strano nel salotto...`
`Più che notare qualcosa di strano, sarebbe stato più corretto dire che...`
` si sentiva triste e trascurata, vedendo tutti presi da qualcosa di cui solo lei non era a conoscenza.`
`"...Uuh.`
` Cugina Jessica.`
` È morto qualcuno?"`
`Il suo tono di voce era inespressivo...`
` Era come se stesse parlando di un personaggio di una serie televisiva, di qualcosa che non la riguardasse.`
`La cosa non sembrò far piacere a Jessica...`
`Inveì contro Maria, come a domandarle se non fosse già evidente nel vederla così sopraffatta dal dolore.`
`"Sono tutti morti, tutti, tutti!!`
` Anche mio papà, anche i genitori di Battler!!`
` Anche Gouda-san e Shannon!!`
` E anche tua madre, Maria!!"`
`"Basta, Jessica-chan...!!`
` Non sei l'unica ad essere in lutto...!"`
`"...Maria-san...`
` So che sarà traumatico, ma ascoltami, per favore...`
` Tua madre...`
` è deceduta."`
`"...Mia mamma è morta?`
` Uuh...?"`
`"...Sì, qualcuno l'ha uccisa...`
` Posso immaginare quanto tu sia triste, ma devi farti forza..."`
`"...Quante persone...`
` sono morte?"`
`"Sei persone!!`
` Sei...!`
` Cazzo cazzo cazzo!`
` Come si può essere così spietati?!!`
` Un umano dovrebbe avere dei freni...!`
` Non so chi sia, ma il colpevole non è un essere umano!!`
` Il suo sangue non può essere rosso!!"`
`"...Uuh...`
` Il colpevole non è un essere umano.`
` Sono solo i {nobreak:{m:-5:——}—} scelti dalla {nobreak:{m:-5:——}—}."`
`"Eh...?`
` Ehi, Maria,`
` che cosa hai detto?"`
`Maria aveva appena detto qualcosa,`
` ma dato che quelle parole erano molto lontane dal contesto della conversazione, in quell'attimo non riuscii a capirle.`
`Quando provai a chiederle di ripeterle,`
` fui colto di sorpresa dal suono improvviso della forte voce di zia Natsuhi, che proveniva dall'ingresso del salotto.`
`Sembrava che zia Natsuhi e zia Eva fossero tornate dalla loro visita al nonno.`
`"Non puoi contattarli con la radio...?!`
` Cosa abbiamo a fare una radio di emergenza, se non possiamo usarla in casi come questi?!"`
`"...Le porgo le mie più sincere scuse.`
` Avrebbe dovuto esserci un controllo manutentivo annuale, ma..."`
`"Aspetta, non avete quei segnali lampeggianti che si usano per le navi?`
` Non potremmo usarla per contattare l'isola più vicina?"`
`"...Non disponiamo di attrezzature simili...`
` Sono profondamente mortificato..."`
`Proprio allora, arrivò Kumasawa, spingendo il portavivande con sopra la colazione...`
` Dato che non saremmo mai riusciti a mangiare nella sala da pranzo, Hideyoshi le aveva ordinato di portarla in salotto.`
`"Perché facciamo colazione qui?"`
`"Aaahh, Natsuhi-san... te lo dirò più tardi.`
` Piuttosto, come stava papà, Eva?"`
`"A giudicare dal fatto che non è con voi...`
` sembra che non abbia lasciato la sua stanza, neanche in una situazione come questa..."`
`"Non c'era...`
` La stanza era vuota."`
`"Ma che...`
` Dove può essere andato in un momento simile...?!"`
`"...Intendete dire che il padrone ha lasciato il suo studio...?"`
`"...Esatto. Anch'io ero sorpresa...`
` Mi chiedo quando abbia lasciato la sua stanza...`
` Qualcuno di voi ne ha un'idea?"`
`Durante il suo discorso, Natsuhi scrutava Genji e Kanon...`
`Forse era per chiedere se i domestici a cui era stata concessa l'aquila monoalata, e sotto il diretto servizio di Kinzo, conoscessero un posto in cui potesse andare...`
`Tuttavia, per loro sembrava valere l'esatto contrario.`
` Dalle loro facce, si poteva intuire che ritenevano impossibile che Kinzo lasciasse la sua stanza, proprio perchè lo conoscevano molto bene.`
`"...Neanche noi ne abbiamo idea."`
`"...Come tutti voi sapete, all'interno dello studio, il padrone ha a sua disposizione ogni necessità, da un posto per dormire, fino ad una toilette.`
` Non riesco ad immaginare che il padrone possa lasciare la sua stanza, se non per delle serie motivazioni."`
`"...Quindi... cosa significa?`
` Non ti viene in mente nulla che possa essere una ‘seria motivazione’...?!"`
`"Non possiamo ancora determinarlo con certezza!"`
`"Ad ogni modo, è un uomo volubile, quindi è possibile che sia uscito da solo a passeggiare, ignaro della situazione attuale...`
` Se così fosse, dobbiamo immediatamente informarlo della situazione, e chiedergli il corso d'azioni da intraprendere."`
`"...Giusto...`
` Non voglio pensarci, ma... e se fosse successo qualcosa a nostro padre...?"`
`"Non voglio nemmeno pensare ad un'eventualità tanto nefasta...!"`
`Da quando avevano rinvenuto quei sei orrendi cadaveri, nessuno aveva visto Kinzo.`
` Inoltre, coi telefoni guasti e la radio non funzionante, non c'era modo di contattare la polizia...`
`Apparentemente, domani il tifone avrebbe cessato di soffiare, e sarebbe arrivato il battello...`
` ma fino ad allora, nessuno poteva fare affidamento su qualcuno al di fuori dell'isola, né potevano fuggire via da essa.`
`Dinanzi ad una tragedia così improvvisa, tutti avevano perso il loro contegno...`
`C'era un silenzio tombale, e un senso di inquietudine...`
` Anche se sentivano il bisogno di fare qualcosa, alcuni erano irrequieti,`
` e altri non sapevano a quale dio votarsi, ma entrambi non riuscirono ad escogitare nulla...`
`Ora come ora... nessuno poteva spiegare cosa stesse succedendo sull'isola di Rokkenjima...`
`In seguito, mangiammo nel salotto la colazione allestita da Kumasawa-san, che ci parve asciutta ed insapore.`
`Era naturale, dopo tutto quello che era successo.`
` Nessuno si sentiva particolarmente affamato...`
`Ma eravamo consci che ci saremmo indeboliti, se non avessimo mangiato...`
`{n}E sarebbe stato scortese nei confronti di Kumasawa-san, che l'aveva preparata per noi.`
`Kumasawa-san aveva cucinato delle strane verdure occidentali, che probabilmente Gouda-san aveva ordinato per dei piatti più elaborati, in stile giapponese,`
` cosa che le fece diventare di un colore sgradevole.`
`In quel momento, non riuscivo ad immaginare...`
` che cosa Gouda-san avesse intenzione di cucinare con quegli ingredienti.`
`Se ci avessi pensato, mi sarebbe tornato in mente il modo in cui Gouda-san era morto, e mi sarei sentito dell'acido in tutta la bocca...`
`Tutti praticamente fecero finta di mangiare, ma nessuno trovò il piatto delizioso.`
`Dopodiché, feci il punto della situazione attuale.`
`Prima di tutto... Zio Klaus,`
` il mio vecchio,`
` Kirie-san,`
` zia Rosa,`
` Gouda-san e Shannon-chan...`
` I cadaveri sfregiati di queste sei persone erano stati ritrovati nel magazzino del roseto.`
`Ciononostante, coi telefoni e la radio fuori uso, non c'era modo di contattare la polizia...`
`In altre parole, finché non sarebbe cessato il tifone, non c'era niente che potessimo fare.`
`Inoltre il nonno, in cui speravamo che in circostanze del genere avrebbe mostrato un po' di leadership, era scomparso all'insaputa di tutti...`
`Gouda-san non aveva preparato la colazione, per cui doveva ancora avere lo stomaco vuoto,`
` e se stava solamente facendo una passeggiata, sarebbe venuto a lamentarsi di quanto fosse affamato.`
`Eppure,`
` non si era fatto vivo...`
`Le probabilità che fosse stato coinvolto nel delitto non erano esigue.`
`Stando alle mie zie, sulla via del ritorno dalla stanza del nonno, lo avevano cercato e lo avevano chiamato in ogni piano, ma non erano state capaci di trovarlo...`
`Se si pensa alla tempistica degli eventi, era ragionevole presumere che fossero connessi con il crimine.`
`La teoria per cui i cadaveri del mio vecchio e degli altri, che si presume siano stati ammazzati nella sala da pranzo, furono deliberatamente spostati nel magazzino,`
` e per cui il nonno fosse già stato ucciso,`
` col suo cadavere portato in qualche strana zona da noi non ancora scoperta...`
` era estremamente convincente, anche se nessuno lo disse ad alta voce...`
`"Andremo a controllare che tutte le finestre e le porte siano chiuse.`
` Dobbiamo cercare con molta attenzione anche nostro padre.`
` I ragazzi rimarranno in questa stanza..."`
`"Eva-san, Hideyoshi-san, mi rincresce molto, ma vi prego, restate qui con i ragazzi.`
` Chiedo lo stesso favore a lei, dottor Nanjo."`
`"...D'accordo.`
` Aspetterò qui..."`
`Zia Natsuhi accompagnò fuori dal salotto i domestici, ossia Genji-san, Kumasawa-san, e Kanon-kun.`
`A rimanere furono zia Eva, zio Hideyoshi,`
` il dottor Nanjo, e noi quattro ragazzi, per un totale di sette persone.`
`"Guardiamo la TV tutti insieme, mentre aspettiamo.`
` Anche se i programmi della domenica mattina non sono tutto questo granché."`
`Zio Hideyoshi cercò di rallegrare la cupa atmosfera, comportandosi in modo scherzoso.`
`"Uuh.`
` Questo programma è bello, guardiamolo, guardiamolo.`
` Uuh, uuh!"`
`"Oh, davvero?`
` Vuoi vedere la TV, Maria-chan?`
` Allora guardala con lo zio."`
`Maria era l'unica che lo assecondava...`
`Sebbene Maria fosse stata informata della morte di zia Rosa, sua madre, non sembrava particolarmente turbata...`
`Non si stava comportando in maniera troppo infantile per una bambina di nove anni...?`
`Nessuno riuscì a risollevarsi d'umore, e tutti sprofondarono sui divani, perdendosi nei loro pensieri...`
`"...Fratellone.`
` Posso farti una domanda?"`
`"...Cosa c'è?"`
`"...Prima, nel magazzino...`
` hai detto qualcosa riguardo Shannon-chan e un anello...`
` Sei stato tu a donarglielo?"`
`Il fratellone George non rispose, ma chinò il capo e strinse gli occhi...`
` Non poteva esserci risposta più chiara.`
`"Smettila, Battler...`
` Puoi arrivarci da solo."`
`"...Già.`
` Non avrei dovuto chiederlo."`
`"...Hai indovinato.`
` Sono stato io...`
` La notte scorsa...`
` mi sono dichiarato a lei...`
`{n}È stato lì che le ho dato l'anello...`
` Le dissi che l'indomani,`
` lo avrebbe dovuto mettere al dito che voleva...`
` per darmi la sua risposta...`
` Ahah, che discorso pomposo."`
`...E quell'anello era...`
` sull'anulare della mano sinistra di Shannon-chan.`
`"...Beh...`
` qualche anno fa, Shannon mi chiese dei consigli...`
` riguardo a te, cugino George."`
`"...Mi chiedo cosa possa aver detto."`
`"...Shannon non è mai stata capace di mentire.`
` Fu subito ovvio che stesse parlando di te..."`
`"Lei...`
` si chiedeva se fosse giusto avvicinarsi a te, pur essendo una semplice domestica...`
` Mi chiedeva cosa piacesse ai ragazzi,`
` che tipo di vestiti doveva indossare per farli felici,`
` e tante altre cose di questo tipo...`
` Come posso dirlo... ero invidiosa."`
`"...Così, tu le diedi l'anello di fidanzamento...`
` e... poi...`
` basta?"`
`"...Ogni persona ha i suoi valori...`
` ma ricevere una dichiarazione da un uomo...`
` in un certo senso,`
` penso che sia l'apice della vita di una ragazza...`
` Perciò, ne sono sicura...`
` Penso che ieri sera Shannon fosse felice...`
` dal profondo del suo cuore...`
`anzi, più di quanto lo sia mai stata in tutta la sua vita..."`
`"..."`
`...Il fratellone George tirò un profondo sospiro, senza mai sollevare il capo...`
`Forse, stava versando le sue lacrime.`
`"...A quanto pare, ieri sera Shannon aveva il turno alla dépendance...`
` ma... era troppo imbarazzata per tornarci con me, e...`
` è andata verso la villa."`
`"...Cerca di pensare ai sentimenti di Shannon...`
` Potrai anche esserti preparata in anticipo, ma quando ricevi un anello di fidanzamento, è normale che l'emozione sia così grande da svuotarti la mente...`
` Doveva essere senz'altro imbarazzata."`
`"...E poi, Shannon...`
` sebbene non fosse di turno lì, è andata alla villa,`
` ed è stata coinvolta in questo crimine..."`
`"Se solo io...`
` non le avessi dato quell'anello...`
` in quel giorno...`
` e in quel luogo...`
`Shannon non...`
` Sayo non sarebbe...`
` stata coinvolta in questo crimine...!`
` Uuuuuuhhh!!"`
`"Fratellone.`
` Non è vero.`
` Non è affatto vero...`
` perciò, non piangere."`
`"...Uuuuuhh..."`
`"Battler-kun.`
` Lascialo stare."`
`Dopo che zia Eva mi disse ciò, smisi di rivolgergli la parola...`
`Se dette al momento sbagliato, delle frasi di conforto possono ferire i cuori delle persone.`
` Jessica si sedette vicino al fratellone, e in silenzio, gli mise un braccio attorno alle spalle...`
`Forse Jessica, che era a conoscenza dell'amore sbocciato tra George e Shannon,`
`{n}e a cui Shannon aveva persino chiesto consigli sulla loro relazione... era l'unica che poteva consolarlo.`
`Andai verso zia Eva, la quale era seduta sul divano opposto...`
`"Battler-kun, sei un ragazzo tenace...`
` Sembri esserti ripreso considerevolmente."`
`"...Beh, ecco, dicono che la profondità dell'amore determini la profondità della ferita, giusto?`
` Non è che mi importi molto di come sia morto quel vecchiaccio.`
`{n}E mi spiace per Kirie-san, ma... sai, lei non era davvero un mio genitore."`
`"Oh, cielo.`
` Ma d'altro canto, prima avevi pianto a dirotto."`
`"Beh, pensavo che fosse giusto piangere in segno di gratitudine verso il mio genitore acquisito...`
` Eheheh..."`
`"...Devi aver preso da Rudolf il tuo sarcasmo e la tua volubilità...`
` Quel ragazzo si alternava sempre tra la felicità impetuosa, la tristezza e la rabbia,`
` ma subito dopo ritornava con la sua calma noncurante."`
`"...Non è così.`
` Non ho ancora superato lo shock che ho subito...`
` Semplicemente, penso che le emozioni che fremono in me siano diverse da quelle di tutti gli altri."`
`"Cosa intendi dire?"`
`Se comparato al fratellone George e a Jessica, il mio atteggiamento era molto più distaccato.`
`Non perché il mio dolore fosse meno intenso, o perché mi fossi già ripreso.`
`{n}Era perché la mia tristezza stava man mano venendo sostituita da un'emozione diversa.`
`"...Più che triste...`
` sono incazzato.`
` Chi diavolo farebbe qualcosa del genere...?`
`{n}Mi fa incavolare come una bestia non aver potuto dargli un cazzotto in faccia."`
`Erano quelle le mie vere intenzioni.`
` Non potevo permettermi di continuare a sguazzare nella tristezza, e di raggomitolarmi su me stesso.`
`"...Da quando papà e gli altri sono stati uccisi, l'isola è rimasta avvolta dal tifone...`
` Per farla breve, vuol dire che il bastardo responsabile di tutto questo pandemonio è ancora da qualche parte su quest'isola."`
`"Già, così pare...`
` Magari, è ancora nascosto da qualche parte in quella selva oscura?"`
`...Mi sembrava di aver avuto...`
` una conversazione molto simile con Kirie-san, la notte precedente.`
`Giusto.`
` Era quando ieri sera, a cena apparve la lettera di qualcuno che proclamava di essere {f:5:Beatrice}...`
` e discutemmo se la 19ª persona potesse esistere veramente o meno.`
`"Zia Eva...`
` pensi che l'assassino...`
` sia in qualche modo collegato alla lettera di {f:5:Beatrice} di ieri sera?"`
`"...Aah, quella questione...?`
` Beh, chissà.`
` I fratelli concordavano che quella lettera fosse un documento sospetto, mandato da nostro padre per complicare la questione dell'eredità...`
` Per quanto riguarda il legame tra quello e ciò che è successo stamattina, allo stato attuale sappiamo ben poco..."`
`"Davvero quella lettera è stata data a Maria da una strega di nome {f:5:Beatrice}?"`
`"Ma secondo te?`
` È stata tutta una farsa architettata da nostro padre, non credi?`
` Ha ingannato Maria, facendo indossare il vestito del ritratto a qualcuno come Shannon-chan, non ti pare?`
` Non ti sembra uno scherzo convoluto che farebbe?"`
`"...La notte scorsa, ho parlato con Kirie-san sull'eventuale esistenza di {f:5:Beatrice},`
`ma anche lei disse che {f:5:Beatrice} probabilmente è uno di noi diciotto."`
`"Non è forse palese?`
` A parte noi, non c'è nessun altro su quest'isola, giusto?`
` Quindi ci dev'essere qualcuno fra di noi che sta fingendo di essere {f:5:Beatrice}."`
`"Dici che non c'è nessun altro sull'isola,`
` oltre a noi...?"`
`"Ovvio, no?`
` Stai dicendo che ci potrebbe essere qualcun altro, oltre a noi?`
`{n}Su quest'isola ci siamo solo noi.`
` Ci sono solo diciotto persone...`
` Ergo, chi sta fingendo di essere {f:5:Beatrice} dev'essere tra questi diciotto."`
`‘Rigirando la scacchiera’, Kirie-san negò che ci potesse essere una 19ª persona.`
`Anche se zia Eva non aveva costruito un ragionamento così complesso, era della stessa opinione...`
`Ma se le cose stavano davvero così, la situazione era particolarmente preoccupante...`
`Al momento della lettera di {f:5:Beatrice}, la faccenda poteva passare come uno scherzo escogitato da qualcuno...`
`Tuttavia, se si negava l'esistenza di una 19ª persona, la faccenda non poteva essere ignorata...`
`In altre parole...`
`"Se non c'è una 19ª persona...`
` allora anche il colpevole dell'omicidio di papà e degli altri è uno di noi diciotto, o sbaglio...?`
` Vorrebbe dire che chi li ha uccisi si trova in questa villa...!"`
`"..."`
`Il sorriso di zia Eva era estremamente significativo...`
`La zia sembrava pensare che tale conclusione dovesse essere ovvia fin dall'inizio.`
`"Il colpevole ha portato i sei cadaveri nel magazzino.`
` Ma è notevole che ci sia riuscito, non trovi?`
` Quella saracinesca è sempre stata chiusa e dotata di un lucchetto, no?"`
`"In altre parole, per portarli nel magazzino, il colpevole avrebbe avuto bisogno di sbloccare la saracinesca...`
` Capisci?"`
`"...C'è una possibilità che quel giorno la saracinesca fosse stata lasciata aperta per errore?"`
`"I domestici hanno detto che viene tenuta sempre chiusa.`
` Quindi, non avrebbe potuto aprire il magazzino, a meno che non avesse preso la chiave dalla stanza per i domestici."`
`"Non ci sono altre chiavi di quel tipo nella stanza per i domestici, vero...?"`
`"Così ha detto Genji-san.`
` Ciò implica che il colpevole conoscesse l'ubicazione in cui prendere la chiave del magazzino."`
`"Prima ho visto Kanon-kun riportare la chiave nella stanza per i domestici.`
` Il muro era tappezzato di chiavi, e una persona qualunque non avrebbe mai capito dove cercare quale chiave.`
` Non trovi incredibile che, tra tutte quelle presenti, il colpevole abbia scelto proprio quella per il magazzino?"`
`"Inoltre, aveva preso una chiave senza alcun tipo di etichetta, e sapeva che era la chiave del magazzino dall'altro lato del roseto...`
` Senza contare che sapeva anche dove fosse il magazzino...`
` Voglio essere perfettamente chiara.`
` Il colpevole conosceva molto bene l'interno della stanza dei domestici."`
`Il suo ragionamento era estremamente chiaro e lineare...`
`Se i corpi fossero stati gettati da qualche parte tra i cespugli del roseto, non ci sarebbe stato molto su cui ragionare.`
`Tuttavia, se nella stanza dei domestici vi era un'unica chiave del magazzino,`
` custodita insieme ad un così grande numero di chiavi, un occhio inesperto non sarebbe mai riuscito a distinguerle.`
`Ciò significava che il colpevole fosse qualcuno che poteva entrare nella stanza dei domestici, e che avesse familiarità con l'ubicazione della chiave...`
`Normalmente, la famiglia non entrava nella stanza dei domestici...`
` Ciò voleva dire che...`
`"...Significa che...`
` il colpevole...`
` è uno dei domestici..."`
`"Mi dispiace, ma la tua zietta non può aggiungere altro...`
` Ma posso dirti questo."`
`"...Cosa?"`
`"Ipotizzo che il colpevole... anzi, i colpevoli, siano in superiorità numerica, e ben armati.`
` Devono esserlo, non credi?"`
`"Per poter assalire i quattro nella sala da pranzo, ucciderli, portare un totale di sei corpi fino al magazzino dall'altra parte del roseto, e apporre quel trucco orrendo insieme a quel graffito...`
` Un singolo colpevole non avrebbe potuto fare tutto questo, giusto?"`
`Aveva senso.`
` Probabilmente una persona sola, se avesse avuto abbastanza tempo a disposizione, ci sarebbe riuscita, ma ci avrebbe messo tantissimo.`
`Era più corretto pensare che fosse coinvolto un gran numero di persone.`
`"...Wow.`
` Quindi, zia Eva, mi stai dicendo che...`
` tutti i domestici sono in combutta tra loro?"`
`"Fai silenzio, ok?`
` Meglio non fare congetture ad alta voce..."`
`"E anche se fosse vero, cosa potremmo fare?`
` Potrebbero non lasciarci tornare a casa vivi.`
` E stiamo parlando di gente che ha ucciso con facilità il fratellone e gli altri tre."`
`"Ora come ora, le uniche persone su cui posso contare per combattere sono i tre della mia famiglia, e forse anche tu, Battler-kun, e insieme saremmo quattro persone, giusto?`
` Le condizioni non sono diverse da quelle della notte scorsa...`
`{n}In breve, per i colpevoli sarebbe semplice massacrare il resto di noi."`
`Mi ero messo a giocare al detective con zia Eva, cercando di scoprire chi avesse ucciso papà e gli altri prima dell'arrivo della polizia...`
`Se fossi riuscito a scoprire con successo i criminali, avrei tanto voluto sbatterli in faccia le prove della loro colpevolezza...`
`Ero convinto che i colpevoli, proprio come in uno di quei film gialli, si sarebbero arresi e rassegnati.`
`Tuttavia, il colpevole si arrenderebbe solamente se opporre resistenza si rivelerebbe inutile.`
`Ma su quest'isola, i colpevoli dietro a questo crimine erano tutt'altro che impotenti...`
` e potevano essere in grado di trucidare tutte le persone rimaste.`
`...E come se non bastasse, quest'isola era come una gigantesca camera chiusa, che il tifone aveva tagliato fuori dal mondo,`
` e fino a domani avevano un giorno intero per ucciderci, così come per coordinarsi e coprire le loro tracce...`
`In poche parole, non c'erano le condizioni per potersi divertire a fare l'investigatore...`
`Al contrario, arrivati a quella fase, avevamo messo i colpevoli di malumore,`
`{n}e dovevamo temere che potesse ripetersi un nuovo omicidio di massa...`
`"...Beh, alla fine si tratta solo di una possibilità, giusto...?`
` Ma non posso più fidarmi dei domestici.`
` E questo non significa che dubito solo di loro.`
` Non pensi che potrebbe esserci una mente dietro tutto questo?"`
`"Una mente?`
` Mmh... cosa te lo fa pensare?"`
`"Chiamalo un sesto senso...`
` Pensa all'etimologia della parola ‘servitore’.`
` Indica uno schiavo al servizio di qualcuno, no?"`
`"Poco fa, sono stati uccisi dei membri della famiglia Ushiromiya.`
` Quindi, si può desumere che vi sia coinvolto qualcuno che ha qualcosa da ottenere da tale risultato."`
`Anche questo era chiaro e lineare...`
`Tutto puntava alla discussione tenuta dalla famiglia Ushiromiya in merito alla spartizione dell'eredità, che sarebbe avvenuta alla morte del nonno.`
`Secondo i tipici canoni dei classici romanzi gialli,`
` il crimine era stato senza dubbio commesso da uno imparentato con la famiglia Ushiromiya, e coinvolto nella questione ereditaria...`
`Forse anche la zia aveva letto qualche romanzo con tematiche del genere...`
`Il ragionamento di zia Eva, pur essendo piuttosto arbitrario, era una teoria scontata che sarebbe potuta venire in mente a chiunque.`
`Probabilmente, moltissime persone avrebbero finito per dubitare dei domestici, pur usando logiche differenti per arrivarci.`
`Più tra tutti, il discorso in merito alla chiave della saracinesca rendeva fin troppo facile sospettare che uno dei domestici fosse coinvolto nel crimine...`
`"...Ecco perché...`
` qualcosa non mi convince."`
`"In che senso non ti convince?"`
`"Niente, niente, parlavo da solo.`
` Ihihih!"`
`Schivai la domanda con una battutina, ma alla fine non riuscii a liberarmi dal disagio che provavo...`
`Perché era un ragionamento fin troppo facile da raggiungere.`
`{n}{i:Era un ragionamento a cui chiunque poteva arrivare...}`
` E non potevo accettarlo...`
`Applicare la mentalità del ‘rigirare la scacchiera’ che avevo appreso da Kirie-san...`
`era l'esatta ragione per cui ritenevo impossibile che un domestico fosse il colpevole.`
`Se i domestici fossero stati davvero i colpevoli, non avrebbero nascosto i corpi in un luogo a loro connesso.`
`Non aveva senso che avessero scelto il magazzino del roseto, di cui detenevano la chiave.`
`L'amministrazione delle chiavi sarebbe stata la primissima pista seguita dalla polizia.`
`C'era il pericolo che potessero risalire a qualcosa...`
` Più si assumeva che i domestici fossero i colpevoli, meno venivano fuori ragioni per cui avrebbero dovuto spostare i corpi nel magazzino...`
`E se li avessero messi lì apposta per depistarci?`
` No, la cosa non aveva decisamente alcun senso.`
`Una volta che sarebbe giunta la polizia ad ispezionare sul posto, sarebbero stati svelati diversi elementi.`
`Per quanto i colpevoli siano stati accorti nel compiere i loro omicidi, sarebbero sicuramente venute fuori delle tracce.`
`Ergo, i colpevoli avevano tutto da perdere, e nulla da guadagnare.`
`Ragionando in questo modo, e guardando il gioco dal punto di vista del colpevole,`
` non si riusciva a trovare una motivazione valida per aver attirato l'attenzione sui cadaveri.`
`Una volta trovati i corpi, sarebbe stato inviato un rapporto alla polizia,`
` le persone rimaste in vita sarebbero state ancora più caute, e si sarebbe iniziato a cercare i colpevoli...`
` Niente di tutto questo avrebbe reso la vita più facile ai responsabili...`
`Proprio come aveva detto la madre del protagonista di un romanzo che avevo letto di recente, dal nome di "Quando le Cicale Piangeranno".`
`Un romanzo classico si divide in quattro parti: introduzione, sviluppo, svolta, e conclusione.`
` Far sì che l'introduzione non avvenga è essenziale per realizzare il delitto perfetto...`
`In quel momento, nessuno era riuscito a trovare il nonno.`
`Non sapevamo se fosse già divenuto una vittima, o se fosse uno dei colpevoli...`
`ma la nostra inconsapevolezza avrebbe giovato ai criminali.`
`I colpevoli non avrebbero ricavato nulla dal mostrarci i corpi in un modo così ovvio,`
` e dal rendere palese che fossero avvenuti degli omicidi.`
`No, era giunto il momento di ‘rigirare la scacchiera’.`
`Pertanto, l'obiettivo dei colpevoli era quello di mostrarceli...`
`Voleva dire che per i colpevoli, nella peggiore delle ipotesi, {i:disporre lì quei corpi, fosse persino più importante di ucciderli}.`
`In altre parole, i colpevoli volevano ostentare quegli omicidi.`
` Ma a chi...?`
`A noi.`
` Era un messaggio.`
` I colpevoli stavano cercando di sfregarci qualcosa in faccia...`
`E non avevo idea di cosa potesse essere.`
`In tale momento, quella strage spietata non mi sembrava comunicare altro che non fosse disprezzo rivolto verso di noi...`
`Forse...`
` era odio...`
` nei nostri confronti?`
`Ognuno dei sopravvissuti aveva dei legami con una delle sei vittime.`
`La morte di Zio Klaus aveva inferto dolore alla famiglia di Jessica.`
`Le morti di papà e di Kirie-san mi avevano portato sofferenza,`
` mentre quella di Zia Rosa aveva fatto soffrire Maria...`
`La morte di Gouda-san probabilmente aveva sconvolto i suoi colleghi domestici,`
` e la morte di Shannon-chan aveva causato dolore sia al fratellone George, che le si era dichiarato, che a Kanon-kun, che l'amava come una sorella maggiore...`
`All'interno di quell'isola, tutti noi eravamo similmente in lutto.`
`Zia Eva aveva asserito che i domestici fossero in combutta tra loro...`
` ma allora come si potevano spiegare i cadaveri di Gouda-san e di Shannon-chan...?`
`E se si seguiva tale filo logico,`
` {i:tutti erano stati colpiti dal dolore per la morte di quelle sei persone, tranne Zia Eva e Zio Hideyoshi}.`
`Nulla impediva di dubitare di zia Eva stessa,`
` che si comportava come se fosse all'oscuro di tutto, e che aveva cercato di gettare sospetti sui domestici...`
`All'inizio, aveva gettato ombra sui domestici con la storia della chiave della saracinesca, per dipingerli come individui sospetti...`
` ma se si pensava per un attimo al movente, ossia su chi avrebbe ricavato qualcosa dagli omicidi...`
` il nome di zia Eva compariva al primo posto nella lista degli indiziati.`
`"...Battler-kun, lo sai che la zia capisce a cosa stai pensando?"`
`"Eh?`
` Ihihih, oh no,`
` che rimanga una cosa fra di noi,`
` ma ho la testa piena di sozzerie."`
`"Sono la persona che beneficerebbe di più dagli omicidi...`
` Verrò sospettata comunque, quindi tanto vale che lo dica io per prima."`
`Avevo provato a distrarla scherzandoci su, ma a quanto pareva, non aveva funzionato.`
`"L'eredità sarà divisa tra i fratelli in parti uguali.`
` Ma adesso, sono l'unica rimasta dei quattro fratelli.`
` Tutti i beni della famiglia Ushiromiya andranno a me...`
` Eheheheheh."`
`"Se Zio Hideyoshi ti sentisse, direbbe: ‘Finiscila, Eva, non è divertente’..."`
`"Scusa.`
` Volevo solo sdrammatizzare, visto che a prescindere da cosa farò, verrò comunque sospettata..."`
`"Perciò, sto pensando che, a mio parere, questi omicidi hanno l'intento di addossare i dubbi su di me...`
` Sfortunatamente, il mio alibi per ieri sera è insufficiente."`
`"Potresti dirmi qualcosa a riguardo?`
` In merito alla notte scorsa?"`
`"Come già sai, Battler-kun, la discussione tra noi fratelli sulla spartizione dell'eredità è andata avanti fino a notte fonda.`
` Ma non so quanto sia durata.`
`{n}Io e mio marito ci eravamo svegliati presto quella mattina.`
` Eravamo molto assonnati, e ci hanno lasciati andare poco dopo la mezzanotte.`
` Dopodiché, siamo tornati alla dépendance, e abbiamo riposato lì."`
`"...Può provarlo qualcun altro, oltre a zio Hideyoshi?`
` Aspetta, aspetta, zia Eva, non è che sto sospettando di te o altro, d'accordo?`
` Ihihih!"`
`"Oh cielo, dici davvero?`
` Uhuhuh.`
` Non so se possa contare come prova, ma quando siamo tornati alla dépendance, siamo stati accolti da Genji-san e ci ha chiesto se volessimo un asciugamano."`
`"Quindi credo che questo provi che siamo tornati alla dépendance poco dopo la mezzanotte.`
` Certo, se i domestici fossero in combutta come io teorizzo, non avrei più un alibi."`
`"Non hai tutti i torti, sai?`
` Vuol dire che in questo momento sto giocando a fare il detective col vero colpevole?`
` Ihihih!"`
`"Ma lasciami dire questo in mia difesa: se il mio obiettivo fosse l'eredità, non avrei avuto bisogno di commettere degli omicidi così strani, no?"`
`"Dopotutto, se volevo soltanto che perdessero i loro diritti all'eredità, non mi sarebbe importato in che modo morissero.`
` Al contrario, sarebbe stato più astuto far sembrare le loro morti un incidente, non è vero?`
` Specialmente se avessi assoldato i domestici per un piano così meticoloso."`
`"Su questo hai ragione...`
` Se dovessi uccidere qualcuno per profitto, di certo non lo farei sembrare un omicidio."`
`"Esattamente, non trovi?`
` Ecco perché la zia ora è sconsolata...`
` La polizia mi considererà la mente dietro a tutto questo, e indagheranno su di me senza sosta.`
` Uffa..."`
`Sorridendo amaramente, zia Eva fece spallucce...`
`Proprio come era facile sospettare dei domestici, era altrettanto semplice sospettare di zia Eva.`
`Per cui, ‘rigirando la scacchiera’...`
` era impossibile che fosse zia Eva, di cui era facile dubitare...?`
`Tuttavia, se avessi portato il ragionamento alla sua conclusione logica, il movente non avrebbe avuto alcuna importanza.`
`No, non poteva essere...`
` Comprendere il movente doveva fornirci degli indizi rilevanti sul colpevole...`
`Per questo gli assassini di ogni epoca hanno usato meccanismi complessi per mascherare i loro crimini, usando le loro abilità per non venire scoperti...`
`Non capivo... Proprio non capivo...`
` Ogni volta che rigiravo la scacchiera, essa continuava a roteare da una parte all'altra...`
`I miei ragionamenti mi stavano avvicinando alla verità...?`
` Oppure...`
`Dato che zia Eva non voleva più discuterne, andai verso la finestra e incrociai le braccia, calmandomi un po'.`
`Guardando verso il salotto, vidi che il fratellone George e gli altri si erano riuniti per discutere...`
`Sembrava che stessero parlando del cerchio magico dipinto sulla saracinesca.`
`Mentre zio Hideyoshi richiamava alla memoria la sua forma, iniziò a tracciarlo ai margini del quaderno di Maria...`
`Aveva senso. Maria avrebbe potuto comprenderne il significato, essendo seconda solo al nonno in termini di conoscenza dell'occulto.`
`"Mmh, credo che sia qualcosa del genere!`
` C'era disegnato un simbolo che ricordava una croce."`
`"E poi, era circondato da vari caratteri disposti a cerchio in questo modo, ed era scritto qualcosa sia nei lati che negli angoli della croce.`
` Non mi sembrava alfabeto latino.`
` Erano una specie di scrittura antica."`
`"...Inoltre, sopra alla circonferenza c'era un piccolo simbolo...`
` Erano cinque cerchietti disposti a mo' di croce, uniti da delle linee rette..."`
`"Ah, effettivamente c'era disegnato qualcosa del genere...!`
` Già, non c'è dubbio sulla forma.`
` Non capisco i caratteri minuti, ma la disposizione è pressoché identica."`
`Dato che tutti stavano osservando la figura, la guardai anch'io...`
`Da quello che avevo sentito, era stata dipinta sulla saracinesca del magazzino, con una vernice simile al sangue...`
`In effetti la cosa aveva dell'inquietante.`
`"...L'unica persona che avrebbe potuto disegnare qualcosa di così indecifrabile è nostro nonno.`
` Seriamente, dov'è finito?!`
` Vorrei prenderlo e chiedergli che senso abbia!!"`
`La voce di Jessica conteneva rabbia e impazienza.`
`Non arrivò a dire che il nonno fosse il colpevole,`
` ma sembrava pensare che nostro nonno sapesse l'identità del colpevole...`
`Effettivamente, se si voleva cercare un collegamento tra la famiglia Ushiromiya e l'occulto, il nome di mio nonno sarebbe saltato fuori al cento per cento...`
`E quel simbolo bizzarro non aveva alcun significato agli occhi di una persona ignorante in occultismo.`
`Ciò voleva dire che...`
` poteva essere... qualcosa indirizzato al nonno...`
`Giusto, era la ragione per cui il crimine era stato mostrato ai sopravvissuti era per fare in modo che lo trovassero...`
`Ma allora, dov'era sparito nostro nonno, il destinatario di quel messaggio...?`
`"Quest'immagine ti fa venire in mente qualcosa...?"`
`"...`
`Uuh."`
`Maria guardò la figura con un'espressione seria...`
`Forse era per l'entusiasmo di aver a che fare col campo in cui era più specializzata...`
`Tuttavia, il suo atteggiamento verso quella cosa disegnata sulla saracinesca che aveva imprigionato il cadavere di sua madre...`
` sembrava abbastanza distaccato...`
`"...A prima vista, il motivo mi ricorda la Croce di Ferro..."`
`"Aah...`
` Effettivamente ha una forma simile.`
` Vuol dire che ha qualcosa a che fare con la Germania?"`
`"In origine, la croce teutonica era un emblema di un ordine monastico-cavalleresco, che proteggeva i pellegrini giunti alla Terra Santa..."`
`"...Quindi questo cerchio magico potrebbe avere un significato religioso...?`
`{n}Più andate avanti, e più per me parlate arabo..."`
`Quando volsi lo sguardo verso di loro per unirmi alla conversazione... rimasi scioccato.`
`Maria... sorrideva con un'espressione raccapricciante, impossibile da descrivere...`
`Il suo ghigno sembrava prendersi gioco dell'ignoranza di tutti coloro che stavano discutendo...`
` Era un'espressione che non avrei mai immaginato di vedere sul volto di Maria...`
`E poi...`
` rise.`
`Con una risata grottesca e gracchiante...`
` anche se stavo vedendo quella scena con i miei stessi occhi, non riuscivo affatto a capacitarmene.`
`"Kihihihihihihihihihihihihihihihih.`
` Siete completamente fuori strada.`
` Kihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih...`
` Non vi basta uno sguardo per capirlo?`
` Kihi{0}hi{0}hi{0}hi{0}hi{0}hi{0}hi{0}hih."`
`Mentre tutti noi eravamo esterrefatti, Maria era l'unica che continuava a ridacchiare allegramente...`
`Cessò di ridere di colpo poco dopo.`
`Ma sembrava ancora avere il volto di un'altra persona, una che non poteva essere Maria.`
`"Questo è il settimo pentacolo del Sole...`
` I grafemi sono scritti in ebraico.`
`{n}Posso prenderli?"`
`"C-Certo."`
`Maria strappò carta e penna dalle mani di uno sbalordito Hideyoshi.`
`E con disinvoltura, tracciò un altro cerchio magico accanto a quello disegnato dallo zio...`
`"...Vedete?`
` Aveva una forma del genere?"`
`"S-Sì...`
` Aveva una forma di quel tipo..."`
`"...M-Maria, sei incredible...`
` Me l'aspettavo che conoscessi bene queste cose..."`
`Jessica la complimentò per cercare di calmarla...`
`Forse voleva accertarsi che fosse la Maria che tutti noi conoscevamo bene...`
`Ma Maria non la degnò di una risposta.`
`Con scioltezza, Maria riempì i punti vuoti dell'immagine con dei caratteri a noi ignoti...`
`Quando zio Hideyoshi ed il dottor Nanjo li videro, i loro occhi si spalancarono in un istante...`
`"In alto e in basso, e a destra e a sinistra, ci sono i nomi degli angeli che governano vento, fuoco, terra e acqua.`
` Chasan, Arel, Talihad, e Phorlakh.`
`{n}E nei quattro angoli, ci sono i nomi inclinati dei signori dei quattro elementi.`
`{n}Ariel, Seraph, Tharshis, e Cherub...`
` Corrispondono?"`
`Pur non essendo in grado di scrivere con precisione ciò che avevano osservato...`
`una volta che rividero qualcosa di identico, non fu difficile per loro riconoscerli.`
`Quando Maria chiese loro se corrispondessero, zio Hideyoshi e il dottor Nanjo annuirono ripetutamente.`
`"Non c'è dubbio... sono loro, sono certo che i caratteri fossero questi...!`
`{n}Come riesci a scrivere queste robe...?"`
`"C-C'erano dei caratteri anche intorno alla circonferenza..."`
`"Lo so...`
` Scritti così, vero?"`
`Maria iniziò con naturalezza ad attorniare la circonferenza con altre scritte in ebraico...`
`"È preso dai Salmi del Vecchio Testamento, capitolo 116, versetti 16 e 17...`
` Dovreste almeno aver letto la Bibbia...`
` Kihihi{0}hi{0}hi{0}hi{0}hih..."`
`Maria ridacchiò, come se fosse normale conoscere tali argomenti.`
`Per qualche attimo, nessuno seppe cosa dire, me incluso...`
` Alla fine fu il fratellone George a tornare in sé, riuscendo a malapena a parlare.`
`"...È incredibile, sono stupito...`
` Dunque, qual è il significato di questo pentacolo?"`
`"È un pentacolo che attinge il potere del Sole...`
` Chi lo porterà su un talismano forgiato in oro, riceverà il potere di svincolarsi dalle catene di qualsiasi prigione, e di ottenere la libertà."`
`"...Svincolarsi dalle catene...`
` Ottenere la libertà...?`
` Dev'esserci un significato nascosto..."`
`"Il termine ‘catene’ non va interpretato unicamente in senso materiale...`
`{n}Perciò non è rivolto solo a persone rinchiuse in una prigione.`
` Può anche riferirsi a catene spirituali, come i vincoli mentali, o un fato inevitabile."`
`"...Vincoli mentali e...`
` un fato inevitabile... dici...?`
` Dev'esserci anche qui un significato nascosto."`
`"Ma non ci capisco nulla...`
` Cosa c'entra questo con quei sei corpi...?`
` Altro che svincolarsi dalle catene, sono stati uccisi, e poi ficcati in un magazzino!"`
`"Il cerchio magico non è stato mica tracciato per loro sei.`
` Erano lì perché necessari per il cerchio magico.`
` Un vero peccato...`
` Kihihi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hi{0}hih."`
`"Cosa vuoi dire...?`
` Che diavolo intendi quando dici che loro sei erano necessari per il cerchio magico?"`
`Maria alzò l'indice e lo agitò come a prendersi gioco di noi.`
`"È scritto intorno al cerchio.`
` Non sapete leggerlo?`
` Salmi 116, versetti 16-17...."`
`"Li leggerò per voi.`
` ‘Signore, tu hai spezzato le mie catene.`
` A te offrirò un sacrificio di ringraziamento, e invocherò il nome del Signore.’...`
` Capito?"`
`"Se abbiamo capito...?`
` Non abbiamo afferrato una mazza di ciò che hai detto."`
`"...Stai dicendo che...`
` sono sacrifici umani?"`
`Se ciò che Maria aveva appena letto ad alta voce era una parte fondamentale per il cerchio magico...`
` allora stava dicendo che per beneficiare di tale magia, occorreva offrire in cambio dei sacrifici...`
`E i sacrifici umani erano stati offerti all'interno del magazzino, dove era stato disegnato il cerchio magico...`
`Sembrava che tutti fossero lentamente arrivati alla stessa supposizione...`
`Alcuni erano scioccati, altri si prendevano a pugni le ginocchia, inveendo che fosse roba da pazzi...`
`Questa storia stava prendendo una piega fin troppo inquietante...`
` E non riuscivamo ad accettarla, né tantomeno a comprenderla...`
`Se altri credevano nei cerchi magici o nelle maledizioni,`
` potevano fare come volevano, non mi sarei messo a discutere con loro...`
`Ma se papà e gli altri fossero davvero stati uccisi e sacrificati per una simile cazzata...!`
`Era una sensazione assolutamente intollerabile...`
`Paragonato a quello, avrei preferito la noia delle loro discussioni sull'eredità...!`
`Provando un'emozione a metà tra la rabbia e la tristezza, lasciai innevorsito il cerchio dei presenti, e tornai nuovamente alla finestra...`
`Era da ieri che qualcosa non andava.`
`Era dalla cena della notte scorsa, con quella lettera della strega {f:5:Beatrice} che Maria aveva letto ad alta voce...`
`Da quel momento in poi, sembrava che noi...`
` anzi, sembrava che la villa, insieme all'isola, fosse rimasta intrappolata all'interno di un mondo fuori dal comune...`
`Già.`
` A pensarci, quella lettera era un invito della strega.`
`La sovrana della notte di quell'isola aveva invitato in un altro mondo noi esseri diurni.`
`L'isola confinata dal tifone, in cui il telefono e la radio avevano smesso di funzionare, poteva essere definito come un mondo parallelo, tagliato fuori da ogni cosa...`
`Proprio così, su quell'isola, era perfettamente naturale in quel momento che una strega ci mandasse lettere, e offrisse sacrifici umani per un cerchio magico...`
`E cosa sarebbe accaduto in seguito?`
` Un gruppo di tizi strani con maschere da capra si sarebbero messi a ballare la danza per l'Obon...?!`
`Aah, era inutile, era inutile, proprio non capivo...`
` Avevo la testa sottosopra, e non sapevo neanche cosa pensare...`
`Rabbia, tristezza.`
` Quelle emozioni contrastanti crearono un vortice che mi stava risucchiando.`
`Incapace di resistere... potei soltanto coprirmi gli occhi con le mani, e lasciare che il mio corpo e la mia mente venissero aspirati...`
`Proprio quando stavo per perdermi d'animo, mi ricordai un episodio di quando ero un bambino.`
`Era successo quando ero piccolo.`
`Avevo visto per caso un film dell'orrore in TV sull'occulto, e non riuscivo neanche ad andare al bagno da solo...`
`Quel vecchiaccio rise a crepapelle, per poi dirmi questo:`
`...Ehi, Battler.`
` Perché credi che si scomodino a fare film del genere sui demoni e sull'occulto?`
`È perché non esistono... Cose così ridicole non esistono in nessun luogo della Terra.`
`E siccome non esistono, la gente vuole guardarle, e si dà da fare per crearle.`
`{n}Ecco perché questi film sull'occulto mi fanno schiattare dalle risate.`
`Se vuoi sentire la mia, più che i demoni o i mostri, sono miliardi di volte più spaventosi i resoconti finanziari annuali e le mogli di malumore.`
`E ti dirò di più, ok? Dal mio punto di vista...`
` Quello di cui hai paura è stato creato per intrattenere tizi che hanno vuoto nella loro zucca e nella loro vita.`
`Dato che hanno fin troppo tempo libero, vogliono sperimentare emozioni nuove, e così hanno cominciato a creare una cultura basata sui demoni e sull'occultismo.`
`...`
`Seriamente, perché sono stato così ottuso?`
` Ci ero cascato con tutte le scarpe...`
`Non scherziamo, quello era il mondo umano.`
` Non me ne fregava nulla di streghe, demoni, cerchi magici e sacrifici.`
`L'essere umano che ha ucciso il miovecchio e gli altri era ancora in quell'isola.`
` Era così che stavano le cose, vero...?!`
`Subito dopo, Kirie-san mi parlò dentro la mia mente.`
`Vedi? Negli scacchi e nello shogi...`
` Quando raggiungi l'ultimissima fase di gioco, man mano che avanzerai verso lo stadio finale, il numero di mosse efficienti che potrai effettuare si restringerà...`
`Di conseguenza, se stai mettendo qualcuno con le spalle al muro,`
` o se qualcuno sta facendo lo stesso con te,`
` le mosse di entrambi i giocatori saranno molto più facili da prevedere.`
`In altre parole, quando sei completamente circondato, e pensi di non avere nulla a tua disposizione, è il momento in cui capire il tuo avversario sarà più facile...`
`Tuttavia, una persona che si trova sulla difensiva ragiona in maniera meno flessibile, e non è in grado di analizzare le mosse dell'avversario...`
`Ed è in momenti come questi,`
` che bisogna ‘rigirare la scacchiera’.`
`Mi schiaffai con forza entrambe le mani sulle guance...`
` Vedevo tutto con chiarezza.`
`Quando non si capisce più niente, e si è completamente circondati, è il momento perfetto per ‘rigirare la scacchiera’...!`
`Mettendoci sulla difensiva, non saremo mai riusciti a dedurre i piani del colpevole...`
`Se avessimo guardato la scacchiera rigirata, che cosa diamine saremo riuciti a vedere...?`
`Per prima cosa, il colpevole sapeva che, quando avrebbe compiuto gli omicidi, l'isola sarebbe stata isolata dal tifone.`
`Pertanto, doveva essere a conoscenza del fatto che, anche se fosse riuscito a compiere gli omicidi, non avrebbe potuto scappare fino al mattino seguente.`
`In breve, il colpevole aveva effettuato gli omicidi senza essersi assicurato una via di fuga.`
`E ammassando i corpi nel magazzino,`
` era stato così cortese da attirare la nostra attenzione con quello strano graffito, come a dirci: ‘sono qui!’.`
`In altre parole, siccome presto o tardi avremmo trovato i cadaveri, lui {i:voleva mostrarceli}...`
`Se fossimo stati tutti dei grandi idioti...`
` e non avessimo notato il magazzino, l'obiettivo del colpevole non sarebbe stato {i:raggiunto}, vero?`
`Eheh, a vederla così, il colpevole era un gran bastardo.`
` Fin da stamattina, stava osservando ogni nostro spostamento col fiato sospeso.`
`Dopotutto, se non gli avessimo fatto il favore di scoprire cosa ci fosse nel magazzino,`
` tutta la fatica ed i preparativi della notte scorsa sarebbero andati in fumo.`
`Cosa voleva farci provare il colpevole, mostrandoci i cadaveri nel magazzino?`
`Tutti e sei i corpi avevano il volto visibilmente spappolato...`
` Rancore?`
`{n}Un avvertimento?`
`Il deturpamento dei cadaveri era avvenuto dopo la loro morte.`
` Quindi non erano stati uccisi in quel modo.`
` Non aveva alcun senso per coloro che erano stati uccisi...`
` Lo aveva {i:per chi li avrebbe trovati}.`
`Il colpevole voleva farci credere che fossero stati uccisi con estrema brutalità.`
`Ah!`
` A rifletterci in quest'ottica, volevo che la smettesse di sottovalutarci.`
`Chi si farebbe fregare così? Se ti dicessero: ‘spaventati, per favore’, mica risponderesti con: ‘sì, ma certo!’...`
`Io, Battler Ushiromiya, sono quel tipo di persona che se gli si dice: ‘qui vi è l'ingresso’, entra attraverso la finestra!`
`Un'altra cosa che mi incuriosiva era lo stile del cerchio magico sulla saracinesca...`
`Se Maria, che aveva dimostrato una conoscenza dell'occulto paragonabile a quella di nostro nonno, lo aveva riconosciuto, quel cerchio magico era autentico.`
`Era impressionante l'impegno e la meticolosità impiegati,`
` dato che il colpevole aveva impiegato tempo per disegnarlo nell'oscurità più totale, mentre teneva con una mano il suo ombrello.`
`A che scopo impegnarsi fino a tanto...?`
`Se nella villa c'era qualcosa connesso all'occulto, si sarebbe quasi automaticamente sospettato del nonno.`
`Che volesse {i:farci pensare che nostro nonno fosse coinvolto}?`
`Ma se era tutto ciò a cui il colpevole ambiva, avrebbe potuto scarabocchiare un cerchio magico qualsiasi.`
`Tanto noi ignoranti in materia non potevamo capire la differenza tra uno autentico e uno falso...`
`Ma il cerchio magico era autentico, e per di più presentava anche scritte in ebraico...`
`Quindi quel cerchio magico conteneva un messaggio...`
` {i:che poteva essere compreso solo da chi conosceva l'occulto}.`
`Questo messaggio era un mezzo per comunicare con noi...`
` Mandandolo, sperava in una risposta da parte dei suoi destinatari...`
`Una risposta...?`
` Per qualche motivo, non riuscivamo a trovare il nonno.`
`Non sapevo in che modo nostro nonno avesse potuto vedere il cerchio magico sulla saracinesca,`
` ma se si fosse nascosto in risposta a quel messaggio...?`
`No, forse era una trappola per farcelo credere, e per farci sospettare che nostro nonno fosse coinvolto...?`
`Che seccatura, lo si poteva interpretare in entrambi i modi...`
`Che tipo di risposta si aspettava il colpevole da quell'imitazione dell'occulto...?`
`Per qualche ragione, il modus operandi del colpevole sembrava essere quello...`
`Mi venne in mente una porzione della lettera di {f:5:Beatrice}, che Maria aveva letto ad alta voce durante la cena della sera scorsa...`
`Aveva detto che le sarebbe piaciuto se ci fossimo goduti la gara d'ingegno.`
`Interessante, non è vero?`
` Questa era una gara d'ingegno tra noi e la grande strega.`
`Verremo subito risucchiati dal suo gioco occulto?`
`Oppure riusciremo a strapparle la maschera per primi...?`
`Il tifone sarebbe passato via dopo un giorno intero.`
` Perché non divertirsi...?!`
`Mi resi conto che nel salotto era calato il silenzio.`
`Tutti si erano abbandonati sui propri divani, immersi nei loro pensieri,`
` irritati, oppure abbattuti.`
`Maria si stava di nuovo divertendo davanti alla TV, come stava facendo fin da prima...`
`Sembrava trovare le pubblicità più divertenti dei programmi noiosi, e gridava degli ‘uuh, uuh’ divertita.`
`Squadrai i comportamenti di ciascuno di loro, uno dopo l'altro.`
` Se non c'era una 19ª persona...`
` il colpevole doveva essere in quella stanza...`
`Zia Natsuhi stava ispezionando l'interno della villa insieme ai domestici, giusto...?`
`Allora non dovremmo dire ‘in quella stanza’...`
` Semmai, ‘in quella villa’...`
`D'altronde, c'era la possibilità che zia Natsuhi fosse dietro a tutto questo...`
`{n}e non potevamo ancora escludere che l'assassino fosse uno dei domestici...`
`Chiunque poteva essere il colpevole.`
`Certo però che zia Natsuhi e gli altri erano in ritardo...`
`Di certo la villa non era piccola, ma non ci stavano mettendo un po' troppo per fare un semplice controllo di porte e finestre...?`
`Proprio mentre lo stavo pensando, zia Natsuhi e gli altri fecero ritorno.`
`Nessuno mancava all'appello...`
` Ma il nostro sollievo durò molto poco...`
`Tutti fissarono trasaliti zia Natsuhi...`
`"...!!"`
`Mi ritornò in mente ciò che mi disse zia Eva.`
`La possibilità che i colpevoli fossero in numero tale da poter uccidere sei persone,`
` tra cui papà, in una volta sola, o che fossero ben armati...`
`"...Non era mia intenzione spaventarvi.`
` L'ho portato per essere preparati al peggio."`
`Quello che Zia Natsuhi aveva tra le mani era un fucile.`
`A prima vista, la forma mi ricordava un fucile da caccia,`
` ma era estremamente corto, e quasi sembrava una pistola a misura di bambino.`
`Tuttavia, il senso di pesantezza che trasmetteva rendeva chiaro che non fosse un giocattolo per bambini.`
`"...È il fucile di Kinzo-san, vero...?"`
`"Ne era a conoscenza?`
` Esattamente.`
` Mi ero ricordata che si trovasse nella vecchia collezione di nostro padre, e sono riuscita a trovarlo."`
`"Wow!`
` Fantastico...`
` Zia Natsuhi, quel coso è vero?"`
`"Sì, è vero.`
` Può sparare proiettili.`
` In passato, nostro padre lo usava per scacciare gli uccelli selvatici."`
`"...Ah, quanti ricordi.`
` Da dove è sbucato...?`
` Non me lo lasciò mai sfiorare neanche con un dito, non importa quante volte gli chiedessi di toccarlo."`
`"Oh...`
` Nostro nonno aveva cose del genere...?`
` Non lo sapevo."`
`"Molto tempo fa, nostro padre si appassionò molto ai film western.`
` La sua generazione adorava questi tipi di fucile."`
`"Sembra un fucile che è stato usato molto.`
` Ma non ne avevo mai visto uno così corto prima d'ora."`
`"Ahh!`
` Mi ricordo di quel fucile!`
` Che nostalgia, era quello con cui Steam McQueen sparava in ‘Latitante: Vivo o Morto’!!`
` Papà è uno di cultura...!"`
`"...Molto tempo fa, il padrone la fece appositamente importare dall'America...`
` Come avete constatato, è un fucile vero, perciò vi prego che questo rimanga fra noi..."`
`"Non appena riuscì a procurarselo ci si affezionò molto.`
` Sembrava più interessato ai meccanismi per l'espulsione delle cartucce che a sparare, e molte volte andava a giocare al pistolero nel bosco.`
` Ohohohoh..."`
`"...Rimane pur sempre pericoloso.`
` Sei sicura che dovresti portarlo con te?"`
`"È per prepararci al peggio...`
` Probabilmente c'è più di un criminale.`
` E sono persone orribili che hanno ucciso sei persone, incluso mio marito...`
` In sua vece, ho la responsabilità di proteggere tutti voi fino a domani."`
`Dopo aver pronunciato tali parole, con un grande sospiro Natsuhi-san sprofondò su un divano.`
`Avrebbe dovuto controllare le porte e le finestre... e poi cercare nostro nonno.`
`E apparentemente, siccome non videro che il nonno era con lei, non sapevano ancora dove fosse.`
`"...Ho controllato accuratamente tutte le porte e le finestre della villa.`
`{n}Ma dobbiamo essere pronti a tutto.`
` Sarebbe meglio se rimanessimo tutti qui insieme."`
`"Oh, davvero?`
` Se rimaniamo tutti qui, tenendoci d'occhio l'un l'altro saremo più tranquilli."`
`"...Che cosa vorresti insinuare, Eva-san?"`
`"Niente?`
` Semplicemente condivido la tua opinione, che cosa credi?"`
`L'atmosfera che aleggiava tra loro due era burrascosa...`
` Se si pensava a chi avrebbe guadagnato di più dalla questione ereditaria, zia Eva sarebbe stata la sospettata numero uno...`
`Tuttavia, non c'era alcuna garanzia che zia Natsuhi fosse innocente...`
`Anzi, se la lettera di {f:5:Beatrice} fosse stata un intricato scherzo ideato da nostro nonno,`
` e se questo caso ne fosse la continuazione, c'erano ragioni più che sufficienti per sospettare perfino di lui.`
`Inoltre, zia Natsuhi pensava che il colpevole non fosse uno di noi...`
` Mentre zia Eva riteneva che il colpevole si celasse fra di noi.`
`Per farla breve, la questione era se si potesse accettare o meno l'esistenza di una 19ª persona...`
`Era un dubbio che si stava propagando all'infinto, a partire da quando, durante la cena della notte scorsa, avevamo ricevuto la lettera della strega che si faceva chiamare {f:5:Beatrice}...`
`Quindi il colpevole era uno di noi,`
` oppure no?`
` E {f:5:Beatrice} esisteva,`
` oppure no?`
`Affermare che esseri come le streghe non potessero esistere,`
` era come dire che il colpevole fosse uno dei parenti lì presenti, con cui condividevamo lo stesso sangue.`
`Se non si voleva ammetterlo, sarebbe stato molto più conveniente accettare l'esistenza di streghe e altre creature uscite dalle favole...`
`Una strega?`
` Che ha disegnato uno strano cerchio magico, e che ha offerto dei sacrifici umani?`
`Se avessi accettato una simile stupidaggine... sarei stato in grado di fidarmi ciecamente di tutte le persone in quella stanza.`
`Ma il mio dannato buonsenso mi impedì di farlo...`
` Continuava a ripetermi che le streghe non esistono...`
`In tal caso...`
` il colpevole era uno di noi...`
`Durante quella pioggia che ci sembrava infinita, nessuno di noi riuscì a spezzare il silenzio...`

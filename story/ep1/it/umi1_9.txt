`Shannon arrancò con passo incerto nell'ingresso della villa.`
`Nel suo petto stava crescendo una sensazione difficile da descrivere a parole, un misto tra l'esaltazione e l'inquietudine, che la faceva sentire come se stesse per scoppiare.`
`Si fermò per un attimo davanti alla stanza per i domestici, e dopo aver esalato un respiro profondo per calmarsi, aprì la porta.`
`Al suo interno vi era Gouda, a cui quella sera era stato assegnato il turno di notte alla villa, assorto in una rivista di cruciverba stropicciata.`
`Per un istante si girò per accertarsi se fosse arrivato qualcuno della famiglia, ma quando si accorse che era uno dei domestici, tornò a quello che stava facendo, come se nulla fosse.`
`"...Ehm...`
` Genji-sama mi ha chiesto di venire a dare una mano."`
`"Ah, ma davvero... Arrivi al momento giusto.`
` Avevo giusto in mente di fare una ronda per controllare se tutte le serrature fossero chiuse a chiave, ma ero in pensiero all'idea di lasciare vuota questa stanza.`
` Dopotutto, sembra che la riunione del monsieur andrà avanti ancora per molto.`
` Potrebbero chiedere del tè in qualsiasi momento."`
`"È vero...`
` Allora, cosa dovremmo fare...?  Dovrò restare qui a-"`
`"In tal caso perdonami, Shannon-san, ma potresti per piacere fare la ronda nella villa?`
` Io aspetterò qui eventuali ordini della famiglia."`
`"V-Va bene..."`
`...Shannon era leggermente sorpresa.`
`Nonostante gli avesse fatto la cortesia di venire ad aiutarlo, aveva avuto il coraggio di rifilarle con nonchalance tale compito, che normalmente la persona attualmente in servizio avrebbe dovuto svolgere.`
`E per di più, dopo averglielo imposto senza darle possibilità di replicare, ritornò a concentrarsi sulla sua rivista, immergendosi nelle parole crociate.`
`Come segno di educazione, Shannon chinò il capo verso il suo collega più anziano, e lasciò la stanza per perlustrare la villa.`
`Sentendosi leggermente frustrata, riuscì un po' a superare quella sensazione di insicurezza che aveva provato fino ad un attimo prima.`
`E non poteva permettere che Kanon o Genji la vedessero in quello stato.`
` Finché non le sarebbe ritornata la serenità, voleva un po' di tempo per se stessa, e forse fare la ronda non era una cattiva idea...`
`Dalla sala da pranzo si riusciva a sentire la discussione animata dei familiari.`
`C'era chi si dilungava, per poi venire interrotto da qualcun altro,`
` e chi si lanciava in una lunga orazione, per poi venire interrotto a sua volta.`
`Per poi ripetersi ancora e ancora.`
` Anche dal loro tono di voce trapelava la loro scontentezza.`
`Le era stato detto di recarsi alla dépendance, perciò doveva evitare che Klaus la scoprisse.`
`Pensando a ciò, Shannon si allontanò di corsa dall'ingresso per la sala da pranzo.`
`E così, andò ad accertarsi che tutto fosse chiuso, seguendo un percorso prestabilito all'interno della villa dominata dall'oscurità.`
`Camminò lungo il corridoio, verificando che ogni finestra fosse chiusa.`
`A Rokkenjima, non c'era nessuno al di fuori della famiglia Ushiromiya, per cui serrare tutto non era un compito di così fondamentale importanza.`
`Nella famiglia Ushiromiya, non vi era l'abitudine di chiudere porte e finestre, finché Natsuhi non rimproverò tale usanza sconsiderata.`
`Gli infissi metallici delle finestre gelide erano ghiacciati, e man mano che li controllava uno ad uno, sentiva congelarsi anche il calore nel suo cuore.`
`"...?"`
`In quel momento, le sembrò di aver visto qualcosa luccicare per il corridoio...`
`Luccicare?`
` Come potrebbe luccicare qualcosa nelle tenebre di quel corridoio...?`
`Pensò di esserselo immaginato, ma trattenne comunque il fiato,`
` aggrappandosi ad una tenda mentre fissava timorosa il fondo del corridoio...`
`Ma non vide nient'altro che potesse emettere luce, ad eccezione dell'occasionale rombo di tuono che rischiarava l'andito...`
`Doveva esserselo per forza immaginato.`
` Forse era così agitata, da vedere qualcosa che non c'era.`
`Shannon riprese a controllare le finestre...`
` Tuttavia, nella sua mente si risvegliò un ricordo raccapricciante.`
`C'era un racconto dell'orrore... che veniva tramandato tra i domestici che avevano servito il ramo principale della famiglia Ushiromiya.`
`La villa aveva due sovrani, uno del giorno e uno della notte...`
` Il racconto narrava che {f:5:Beatrice}, la sovrana della notte, a volte svolazzerebbe per la villa sotto forma di farfalle scintillanti...`
`A pensarci bene, Kanon-kun non aveva detto una volta di averle viste con i suoi stessi occhi...?`
`Rimase imbronciato quando gli dissi che non lo credevo e che doveva aver visto male, ma...`
`Non è che lui... avesse davvero...?`
` I boati dei tuoni non diedero alcuna risposta...`

`La riunione di famiglia degli Ushiromiya si svolgeva una volta all'anno.`
` Essa si teneva nel primo fine settimana del mese di Ottobre.`
`In una famiglia qualsiasi, se si chiamasse una cosa del genere col nome altisonante di ‘riunione di famiglia’,`
` ci si aspetterebbe un ritrovo tra parenti che non si vedono da tanto tempo, e che portano dei contenitori di sushi in segno di ospitalità.`
`Tuttavia, ai figli maschi era stata prestata una porzione di un grande patrimonio,`
` e per la famiglia Ushiromiya, che considera adulto chi raggiunge il successo affaristico, questa era una riunione nel senso letterale del termine.`
`Quanti asset erano stati investiti, quali progetti erano stati intrapresi, e quanti ricavi erano stati incassati?`
`E in base a ciò, quante somme della fortuna prestata dal ramo principale potevano essere ripagate?`
` O eventualmente, quanto andava prestato per ulteriori progetti?`
` Che lezioni avevano imparato, e cos'avevano appreso dai loro errori?`
`Pare che un tempo si tenessero delle riunioni incredibilmente serie a riguardo.`
`Il mio vecchio, riferendosi ad esse, le aveva paragonate ad un letto di chiodi.`
`Apparentemente erano delle riunioni di famiglia piuttosto accese, dove piovevano insulti e urli di rabbia uno dopo l'altro, e a prescindere dalla propria età, era comune ricevere degli schiaffi.`
`Ma oramai faceva tutto parte del passato.`
`Ora che tutti loro avevano raggiunto il successo in quanto uomini d'affari,`
` stava diventando una normale rimpatriata annuale.`
`Eppure venire a conoscenza delle condizioni attuali del nonno era una notizia che per loro fu fonte di grande stress,`
` e anche se per noi nipoti non era altro che un semplice ritrovo, per i nostri genitori era ancora una riunione che faceva venire loro il mal di stomaco.`
`Considerando che il diretto interessato per qualche ragione era assente, il pranzo di oggi era senz'altro risultato delizioso.`
`Spesso si dice che quando il gatto non c'è...`
`Dunque, presentiamo anche il padre di Jessica che non vedo da sei anni.`
`L'uomo che è seduto alla sinistra del mio vecchio è suo fratello maggiore, nonché il padre di Jessica,`
` lo zio Klaus ({ruby:Kurausu:{p:0:蔵臼}})...`
`Questo è facile da leggere.`
` Si pronuncia ‘Klaus’.`
`Con tutti questi nomi strani, le mie opinioni sull'onomastica erano ormai deviate,`
` e ‘Klaus’ non mi suonava tanto male.`
` Avevo anche iniziato a pensare che fosse figo come nome.`
`Proprio come per zia Natsuhi, non ricordo di aver chiacchierato molto con zio Klaus.`
`Era esattamente come lei, nel senso che l'unica impressione che avevo su di lui era che fosse un tipo che non parlava molto con noi bambini, e che stesse sempre a conversare con gli adulti.`
`Stando ai pettegolezzi del mio vecchio, pare che fosse una persona piuttosto meschina e violenta.`
`Se ciò che diceva era vero, in passato lo zio Klaus abusava spesso della propria posizione di fratello maggiore...`
` ed era disprezzato da tutti i parenti, incluse zia Eva e zia Rosa...`
`Ciononostante, sembrava che stesse intrattenendo una piacevole conversazione col resto della famiglia.`
`Oh beh, i rapporti cambiano quando le persone crescono e prendono strade diverse, anche se da piccoli non si andava d'accordo.`
`Probabilmente era andata così.`
`Dopotutto, ognuno di loro aveva dei figli all'incirca della stessa età.`
`Avendo degli ambienti familiari simili, probabilmente si scambiavano opinioni tra loro per aiutarsi reciprocamente.`
`Forse fu per questo che la cerchia dei nostri genitori si era focalizzata da un po' sugli esami scolastici che io e Jessica avremo dovuto sostenere.`
`Jessica si volse volutamente verso destra, lanciandosi senza sosta in una rapida successione di argomenti per non lasciare che il mio vecchiaccio,`
` seduto alla sua sinistra, sviasse l'argomento sugli esami.`
`Dopodichè, osservai il lato del tavolo opposto a quello di zio Klaus e gli altri.`
`Seduto di fronte a Kirie-san, che si trovava alla coda del tavolo, vi era un vecchio gentiluomo dalla corporatura robusta.`
` Era la prima volta che lo vedevo.`
`Mi era stato presentato poco fa, ma sembrava che fosse il medico curante del nonno, un dottore di nome Nanjo ({p:0:南條}).`
`Avevo sentito che possedeva una gigantesca clinica nella vicina isola di Niijima, ma che la aveva lasciata al figlio per vivere la sua vecchiaia nell'ozio e nella tranquillità.`
`Conosceva il nonno da prima ancora che la villa venisse edificata su quest'isola, e aveva interagito con lui per molti decenni.`
`All'inizio mi chiedevo se i due si fossero conosciuti tramite gli hobby sinistri del nonno, ma pareva essere il suo compagno di scacchi, per mia grande sorpresa...`
`Era comprensibile; per uno come il nonno, che si ornava di oggetti occidentali, questo passatempo gli si addiceva.`
`Si potrebbe dire che fosse l'unico a poter accedere a Rokkenjima che non fosse né un parente, né un domestico.`
`Mentre ascoltava la conversazione di Kirie e delle altre signore sedute vicino a lui, mi dava l'impressione di un vecchio gentiluomo dall'aria composta...`
`La sua magnanimità era senz'altro notevole, dopo essere stato al fianco del nostro irritabile nonno per così tanto tempo...`
`Però era anche strano far partecipare alla riunione di famiglia qualcuno di esterno alla famiglia Ushiromiya, pur essendo un medico curante.`
`Con queste premesse, avevo supposto che le condizioni di salute di nostro nonno fossero peggiorate di molto,`
` e che questo sarebbe stato uno degli argomenti di discussione della riunione di famiglia...`
`Anche il fratellone George lo stava dicendo giusto poco fa.`
` Ossia che da circa l'anno scorso, si ricevevano costantemente responsi sulla sua bassa aspettativa di vita...`
`Non si dovrebbe dirlo, ma il nonno era un uomo estremamente ricco.`
`{n}Al momento della sua morte, la sua eredità sarebbe venuta di colpo a galla, così come sarebbero venuti di colpo a galla gli acidi gastrici dei nostri genitori, causando senz'altro delle ulcere.`
`Più spartisci qualcosa del genere, tanto più nascono problemi.`
`Anche questo probabilmente sarebbe stato incluso nella riunione di famiglia.`
`{n}Oh beh, nulla che riguardasse noi ragazzi...`
`Infine, anche se non è tra i presenti, lasciate che vi introduca nostro nonno.`
`La persona che dovrebbe essere seduta a capotavola si chiama Kinzo ({p:0:金蔵}) Ushiromiya...`
`Che bastardo.`
` A tutti in famiglia sono stati affibbiati dei nomi strani, ma guarda caso, lui ne ha uno perfettamente normale.`
`Se scrivesse il suo nome come ‘Kinzo’ ma si facesse chiamare ‘Goldsmith’ o qualcosa del genere,`
` griderei: ‘era ora!’.`
`Come potrete probabilmente intuire dalle conversazioni avute finora, era una persona spaventosa ed estremamente irascibile.`
`Io sono un nipote, e l'ultima volta che l'avevo visto era sei anni fa, quando ero un alunno dalle elementari,`
` perciò non ricordo di essere stato picchiato da lui, ma apparentemente i nostri genitori erano stati educati con il pugno di ferro.`
`Conoscendo i loro trascorsi, quella conversazione di prima tra mio padre e lo zio Klaus,`
` riguardo a chi sarebbe andato a convincere quello scorbutico del nonno ad uscire, sembrava molto buffa.`
`Per parlare di un episodio importante della vita del nonno, occorre raccontare della famiglia Ushiromiya, ripercorrendone la storia fino a prima dell'era Showa (1926-1989).`
`La famiglia Ushiromiya, fino all'era Meiji (1868-1912) e Taishou (1912-1926), viveva nella prosperità, ed era di estrazione sociale elevata.`
`Pare che gli Ushiromiya possedessero diverse fabbriche tessili, e che fossero dei riccastri che rotolovano nell'oro, e che vivevano costantemente nella bambagia.`
`Tra l'altro il nonno, essendo membro di un ramo cadetto della famiglia Ushiromiya, non aveva essenzialmente alcun legame con il ramo principale.`
`A quanto pareva, era anche parecchio in basso nella linea di successione per il titolo di capofamiglia, ed era molto distante nei rapporti con il pomposo ramo principale.`
`Tuttavia, durante il Grande Terremoto del Kanto nel 12º anno dell'era Taishou (1923), la villa posseduta in Odawara dalla famiglia Ushiromiya venne rasa al suolo.`
`I cotonifici nei quartieri bassi di Tokyo finirono ridotti in cenere da un grande incendio,`
` e la famiglia Ushiromiya perse in un istante tutto il parentado a suo capo, insieme alle sue ricchezze.`
`Perciò, quando si dovette decidere su chi dovesse diventare il successore del ramo principale degli Ushiromiya, parve che non fosse rimasto nessun'altro a parte nostro nonno Kinzo, membro della famiglia cadetta.`
`Lui stesso in seguito rammentò che era stato un colpo di fortuna talmente grande da stravolgere il corso degli eventi.`
`E così, la vita ordinaria del nonno ebbe un risvolto inaspettato.`
` Gli venne affidato il compito di ripristinare le ricchezze quasi completamente perse dalla famiglia Ushiromiya, in procinto di scomparire.`
`D'altro canto, ciò non voleva dire che potesse riuscire in questo compito affidatogli all'improvviso.`
` Apparentemente, neanche le persone intorno a lui nutrivano grandi aspettative.`
`Tuttavia, da quel momento in poi, il nonno iniziò a dimostrare un talento straordinario, e una fortuna sfacciata.`
`Il nonno prese in prestito un'enorme quantitativo di denaro, ponendo come garanzia ciò che rimaneva delle ricchezze della famiglia Ushiromiya, e ogni suo possesso, fino a quasi rimanere in mutande,`
` costruendo un gigantesco capitale che impiegò immediatamente in attività commerciali.`
`Era come se stesse ruzzolando giù da una collina su una bicicletta senza freni.`
`E nonostante ciò, saltasse su una bicicletta vicina, e poi su un'altra ancora!`
`{n}Si potrebbe dire perciò che fosse anche un eccezionale artista di strada.`
` Chiunque avrebbe pensato che il nonno non avesse alcuno spirito imprenditoriale.`
`Tuttavia, dopo diversi miracoli, una fortuna che aveva dell'incredibile, ed essersi approfittato di un'opportunità dopo l'altra mediante svariate coincidenze,`
` si ritrovò improvvisamente ad avere connessioni con le forze occupanti.`
`A quel tempo, il Generale MacArthur e il suo Quartier Generale erano le massime autorità in Giappone.`
`In men che non si dica, il nonno arrivò ad elevare il suo status mediante il conseguimento di grandi successi negli affari, sotto l'ala protettiva delle forze occupanti.`
`A questo punto, il merito di quel successo non dipendeva più dalla fortuna, ma dalle informazioni.`
`Era indubbio che avesse instaurato dei contatti molto solidi con le forze occupanti...`
`Il nonno seppe in anticipo delle richieste di emergenza per la Guerra di Corea.`
`No, al contrario, aveva anticipato queste richieste speciali sin dall'inizio, e si introdusse in questo progetto.`
`I libri di storia portano a credere che il Giappone abbia tratto grande profitto dalle richieste di emergenza per la Guerra di Corea, ma non fu questa la realtà dei fatti.`
`Solo un numero estremamente limitato di persone molto ricche riuscì a speculare con successo su quel denaro, e a ricavare dei facili profitti.`
`La maggior parte della popolazione rimase povera...`
` In altre parole, il nonno era un membro di questo gruppo di vincitori incredibilmente fortunati.`
`Se non sbaglio, le richieste vennero effettuate nel 25º anno dell'era Showa (1950), o giù di lì.`
` E il Grande Terremoto del Kanto ebbe luogo nel 12º anno dell'era Taisho (1923)...`
`Ciò significa che in solo un ventennio, il nonno riuscì a risollevare la famiglia Ushiromiya, in procinto di scomparire, portandola ad un livello più alto rispetto al passato.`
`Uno potrebbe pensare che abbia restaurato il ramo principale ad Odawara, una città ad esso legata,`
` ma arrivò invece a fare l'impensabile, ossia acquistare un intero isolotto nell'arcipelago di Izu.`
`Non è roba di tutti i giorni comprare un'isola intera.`
`Ma nostro nonno è stato scaltro.`
` Contattò il Quartier Generale, e chiese il permesso di costruire una base di rifornimento di risorse ittiche.`
`Acquisì quest'isola in qualità di sito imprenditoriale, dopodiché ritrattò tale posizione, e fece di essa la sua terra personale.`
`E per di più, non potevano opporsi ad uno che aveva il supporto del Quartier Generale, essendo questa una misura atta a prevenire carestie.`
`A quanto pareva, quel pezzo di terra gli era stato praticamente dato in regalo dall'area metropolitana di Tokyo.`
`Si dice che in seguito, la città protestò e chiese di restituirla, ma il Quartier Generale si mise in mezzo, seppur in maniera prepotente.`
`Ad ogni modo, sembrava proprio che le tangenti sottobanco avessero fatto il loro lavoro.`
` Alla fine, la città dovette rinunciarci a denti stretti.`
`Con abile maestria, e graziato dalla sua fortuna sfacciata, il nonno riuscì a superare il periodo turbolento di quell'epoca,`
` procurandosi un vasto patrimonio e persino una sua isola personale.`
`Ovviamente, non fu solo questione di fortuna.`
` Era la sua competenza nell'inglese, coltivata dalla sua ossessione per l'Occidente.`
` Fu in grado di usarla a suo vantaggio, entrando nelle grazie del Quartier Generale.`
`Sull'isola fece subito costruire una villa.`
` Questa villa, ad essere precisi.`
`Il nonno, che era da sempre fissato con l'Occidente, rese Rokkenjima, un'isola un tempo disabitata, una tela su cui potè realizzare i suoi sogni più sfrenati.`
`Nella sua villa in stile occidentale, che traboccava di fascino come aveva sempre immaginato, fece realizzare un bellissimo giardino, in cui vennero piantate vari tipi di rose.`
`E una spiaggia privata, dove nessuno a parte lui poteva metterci piede...`
`Se un ragazzo potesse avere tutto questo, sarebbe come un sogno che si avvera.`
`Successivamente, investì con saggezza il suo immenso patrimonio,`
` diventando un grande azionista nella solidissima industria metallurgica, e potè vivere di rendita solamente usando i suoi dividendi.`
`Che dire, era proprio un tipo incredibile.`
`Questo tipo di persone solitamente vengono in seguito rappresentate con l'abilità di anticipare il futuro con lungimiranza,`
` ma il nonno negava tutto ciò,`
` ripetendo che è stato semplicemente graziato con una fortuna fuori dal comune...`
`Beh, anche un uomo di tale levatura come lui, all'interno della sua isola in cui tutti i suoi sogni erano divenuti realtà,`
` non potè evitare di trasformarsi in un recluso e di diventare sempre più eccentrico.`
`I suoi parenti sapevano da tempo della sua ossessione per l'Occidente,`
` ma nessuno conosceva di preciso quando diamine fosse iniziato il suo bizzarro pallino per la magia nera.`
`Forse il suo vecchio interesse per l'Occidente includeva anche l'hobby per la magia nera,`
` oppure la sua incredibile fortuna durante il risollevamento della famiglia nel secondo dopoguerra gli fece credere di avere qualche potere mistico...`
`Ad un certo punto, lo studio della magia nera divenne la grande vocazione del nonno,`
` e riempì il suo studio con libri sospetti e sostanze ed erbe medicinali, diventando ogni giorno sempre più strambo.`
`Avevo saputo che le persone attorno al nonno badassero a lui con affetto (?), dicendo che uno che aveva raggiunto il successo nella vita avesse il diritto di decidere come vivere il resto dei suoi giorni, ma...`
`Sicuramente era una frottola.`
` Probabilmente erano semplicemente disgustati da lui, e non volevano avere nulla a che a fare con qualcosa di così orrendo.`
`Beh... quel periodo tumultuoso fu un'epoca di grandi scommesse, ricca sia di opportunità che di rischi.`
`Supponiamo che il nonno fosse vissuto ai giorni nostri.`
`Senza nessuna opportunità, sicuramente avrebbe percorso con spensieratezza tutti i passaggi della vita, frequentando la scuola dell'obbligo fino a seguire l'università,`
` e sarebbe diventato un impiegato come tanti.`
`Se le cose fossero andate così, probabilmente sarebbe seduto lì a sparlare allegramente del suo capoufficio.`
`Non nella sala da pranzo di una villa, macché, al massimo seduto ad un tavolino di qualche bar.`
`Se la storia fosse andata diversamente, sono sicuro che questa sarebbe stata una riunione di famiglia molto più tranquilla.`
`Bene, basta parlare di quel bacucco di nostro nonno.`
` Perché non passiamo a questo pranzo in-cre-di-bi-le, piuttosto?`
`"Mi hai già convinto con quest'antipasto fatto con l'insalata di sashimi!`
` Sei uno chef eccezionale, Gouda-san!`
` E questi pesci sono stati pescati nei mari vicini, vero?!`
` Sono tutta un'altra storia rispetto al sashimi del supermercato!"`
`"Ehi, piantala, Battler.`
` O scopriranno come ti ho cresciuto."`
`Tutti risero di gusto.`
`Tsk, parli proprio tu, che sei uno a cui piacciono le bettole squallide.`
`"Ahahahah.`
` Anch'io per motivi di lavoro ho mangiato in posti particolari, ma a confronto, questo piatto li batte tutti.`
` Immagino che Gouda-san fosse piuttosto noto in quegli ambienti."`
`"Beh, non ne so molto.`
` Avevano ceduto una sede ad un hotel prestigioso, e gli addetti si divisero in fazioni, insomma, la questione era complicata.`
` Pare che per questi problemi fu costretto a licenziarsi.`
` E casualmente, in quel periodo mia madre stava mandando offerte per un lavoro da domestico."`
`Gouda abbassò il piatto vuoto, e mantenendo il suo sorriso, richiamò alla mente il suo passato pieno di sventure.`
`"...Il mondo è un posto crudele.`
` Ma è grazie a ciò se oggi mi è stata nuovamente concessa l'opportunità di sfoggiare il mio talento da chef nella famiglia Ushiromiya."`
`"Vedere tanti sorrisi mi rende felice,`
` ma provo una grande gioia anche nello svolgere i lavori più minuziosi, che possono essere graditi dal numero ridotto di persone che hanno deciso di assumermi.`
` Tutto questo è stato reso possibile grazie all'opportunità concessami dalla madame."`
`Gouda-san chinò rispettosamente il capo in direzione di Zia Natsuhi.`
`"Eri il più dotato fra tutti i candidati, Gouda.`
` Non mi sono basata su dei sentimenti personali, ma su un giudizio oggettivo, perciò non hai motivo di ringraziarmi."`
`...Ma pensa te. Perché devi sempre parlare in modo così distaccato, zia Natsuhi?`
`Daresti un'impressione diversa, se ti esprimessi con giusto un po' più di gentilezza.`
`Shannon-chan e Kumasawa-san apparirono dal corridorio insieme, mentre spingevano un portavivande.`
`"...Vogliate scusarci."`
`"Dunque, passiamo al dessert di oggi."`
`Gouda-san e gli altri servirono davanti a tutti il dessert elegantemente decorato.`
`Allora è vero che c'è sempre spazio per il dessert...`
`Avevo mangiato molte prelibatezze, e proprio quando pensavo di essere sazio,`
`non appena vidi quel dolce, dissi tra me e me che potevo ancora farcela!`
`Non ne sapevo molto sui dessert, ma questo aveva un'aria deliziosa.`
`Una sostanza bianca simile ad un budino era guarnita con due salse rosse dalla tonalità diversa,`
` e il piatto era adornato da eleganti petali di rosa.`
`Con questi piatti di alta classe, il cibo viene distribuito a tutti i presenti, e lo chef descrive le caratteristiche della ricetta.`
` In pratica, si deve attendere fino alla fine.`
`Ma Maria, noncurante di queste regole ferree, e gioiendo alla vista del bel dessert dall'aspetto delizioso, lo afferrò non appena le fu posto davanti.`
`Zia Rosa la rimproverò per le sue pessime maniere, ma il fratellone George le venne in soccorso dicendo: ‘su, su, va tutto bene.’`
`"Uuh?!`
` Questa salsa è aspra!`
` Questa salsa è aspra!`
` Battler, questa salsa non è buona!`
` Uuh!"`
`Esclamò Maria assaggiando la salsa bicolore.`
`"Ma come, metà è buona e metà no? D'accordo, gli darò un assaggino!`
` Mmh?!"`
`La salsa bicolore sembrava essere un misto tra dolce e aspro.`
` Nonostante fossero pessime maniere, vi immersi il mignolo anch'io, e l'assaggiai.`
`Wow, una parte era così aspra da farti arricciare il volto.`
` Se fosse stata una salsa gialla avrei pensato che fosse del limone, ma non riuscivo ad associare quest'acidità ad un colore rosso.`
`Decisi di chiedere a Shannon, che si trovava dietro di noi mentre sistemava il portavivande.`
`"Shannon-chan, che tipo di salsa è questa roba aspra?"`
`"...Uhm...`
` Ecco...`
` uh... "`
`Shannon-chan esitava a rispondere.`
`Aveva apparecchiato il tavolo, ma probabilmente non lo sapeva con certezza.`
`{n}Mi sembrava comunque piuttosto spaesata...`
` Forse non avrei dovuto chiederglielo?`
`Oppure hanno usato qualche ingrediente che non ci conveniva conoscere?`
`Mentre Zia Natsuhi si atteggiava come se avesse un mal di testa, Kumasawa-san, che stava apparecchiando il tavolo al lato opposto, iniziò a ridacchiare.`
`"Con quali ingredienti credi che l'abbiamo preparato?`
` Ohohohoh, la risposta ti sorprenderà..."`
`"Eh? N-Non ne ho la più pallida idea.`
` Un momento, quella tua risata fa venire i brividi, nonna Kumasawa.`
` Allora? Cos'è veramente?!"`
`"..Non dirlo a nessuno, intesi?`
` Avvicina l'orecchio."`
`Kumasawa-san si sporse dall'altro lato del tavolo.`
` Poichè mi chiese di avvicinare l'orecchio, anch'io feci lo stesso.`
` Jessica, il fratellone George e ovviamente pure Maria, aguzzarono i loro orecchi, essendosi anche loro incuriositi.`
`"Uuh.`
` Cos'è?`
` Cos'è?!`
` Suuu!`
` Suuu!"`
`"In realtà, questa parte aspra...`
` è una spremuta di sgombro, ohohohoh!"`
`"""Eeeeh, sgombro?!!!"""`
`Fummo stupiti da quell'enorme frottola.`
` Soltanto Maria annuì con una faccia convinta.`
`"Uuh?`
` Gli sgombri sono aspri, giusto?`
` Diventano così quando li spremi!"`
`""...Pfft, ahahahahahah...!""`
`Maria affermò a gran voce che gli sgombri erano aspri, e gli adulti non riuscirono a trattenere le risate.`
`‘Ti sbagli, è lo sgombro marinato ad essere aspro!’`
`Solo zia Rosa, che era rossa in volto, lo spiegò sottovoce a Maria.`
`Ahh, ora ricordavo perfettamente!`
` Kumasawa-san era fatta così!`
` Sono sicuro che quand'ero piccolo sono stato fregato un sacco di volte da lei!`
`La peggiore fra tutte fu quella storia!`
` Quella sul cibo flaccido e nero che si trova nella cucina cinese!`
` Erano funghi kikurage!`
` Mi bisbigliò che si trattava di carne di pinguino, e io andai in giro per la scuola a dirlo a tutti!`
`"Nonna Kumasawa, non sei cambiata affatto...!`
` Non è che Maria potrebbe crederci?"`
`"Ohohohoh, non si vede che sto scherzando?`
` Adesso Gouda ci dirà i veri ingredienti della salsa, no?"`
`Le risate di sospetto rivolte al suo capolavoro sembravano rendere Gouda leggermente scontento,`
` ma una volta schiaritosi la voce, ci presentò il dessert.`
`"Dunque, permettetemi di descrivervi il dessert.`
` In onore del roseto particolarmente apprezzato da tutti voi ospiti, ho realizzato una pannacotta, usando il giardino di rose come base.`
` I petali di rosa cosparsi sono stati estratti poco fa dal giardino di questa casa."`
`"La salsa è preparata con due tonalità di rosso, mediante fragole e bacche di rosa.`
` Vi prego di alternare i piaceri forniti dalla dolcezza della fragola, e dall'asprezza delle bacche di rosa.`
` Inoltre, i petali sono a scopo decorativo, perciò vi suggerisco di astenervi dall'ingerirli.`
` Dunque, mangiate pure a vostro gradimento."`
`...Ahhh... Cavolo, quasi avrei voluto applaudire prima di mangiare.`
`È proprio come per le medicine, dove leggere attentamente il foglietto illustrativo sembra fare più effetto rispetto al semplice assumerle.`
`La descrizione di Gouda-san aveva elevato questo dessert ad un livello completamente superiore.`
`Seriamente, la sua era bravura o era cura nei dettagli?`
`Probabilmente il dessert era stato pianificato sin dall'inizio, ma col suo prendere spunto dal nostro fermarci dinanzi al roseto,`
` e con l'uso di alcuni semplici petali di rosa come decorazione esterna, aveva dimostrato un'incredibile prontezza nel cogliere le occasioni.`
`E la combinazione di dolce e aspro era davvero squisita.`
` Se ci fosse stata solo la salsa dolce, arrivato a metà dessert mi sarei abituato al sapore e avrei perso la voglia di continuare.`
`In questo caso, se abbinavo ad essa la salsa aspra ottenevo un gusto molto vivido,`
` e grazie all'acidità presente nella mia bocca, una volta tornato alla salsa dolce potevo nuovamente gustarne il sapore.`
`Probabilmente lo stesso valeva per gli altri.`
`Ogni volta che Gouda-san passava vicino ad uno dei posti della tavola, qualcuno lodava il sapore del dessert e il suo ingegno.`
`"Lo trova di suo gradimento, madame?"`
`"Un ottimo lavoro come sempre.`
` È un piatto all'altezza dei nostri ospiti."`
`"Le sono profondamente grato...`
` Conoscete questa curiosità, madame?`
` Pare che le bacche di rosa siano efficaci contro i mal di testa.`
` Ho pensato che lei in particolare lo avrebbe gradito, madame, perciò l'ho preparata appositamente per lei."`
`"...Davvero?`
` Grazie."`
`"Visto? Te l'avevo detto, Natsuhi-san.`
` Le bacche di rosa sono ottimi per i mal di testa."`
`"Così pare...`
` ma sarebbe bello se funzionasse davvero."`
`"Ahhh!`
` Ti adoro, Gouda-san!`
` Ehi, dopo dimmi come ti trattano qui!`
` Se non puoi, dimmi quanto ti piacerebbe avere di stipendio!"`
`"Avere il tuo talento confinato in quest'isola è un sacrilegio per la cultura culinaria di tutta l'umanità!`
` Che ne dici di impiegarla nella mia azienda, e deliziare tutti i miei clienti?!"`
`"Ahahahah, Hideyoshi-san.`
` Stai cercando di soffiarci il nostro Gouda?`
` Questo è un problema.`
` Se non aumentiamo la sua paga, qualcun altro se lo porterà via."`
`"Uhuhuh, sarebbe la cosa migliore da fare.`
` Altrimenti qualcuno ve lo ruberà, e vi ritroverete a mangiare ad ogni pasto la cucina allo sgombro di Kumasawa-san, vero?"`
`"Ohohohoh, com'è severa!`
` Deve avercela molto con me."`
`"""Wahahahahahah!!!"""`
`Tutti risero di gusto.`
`Stando a quanto diceva Jessica, le battute con lo sgombro di Kumasawa-san erano una sorta di gag ricorrente,`
` e ormai i nostri genitori si erano abituati ad esse.`
`Kumasawa-san affermava spesso che lo sgombro contenesse preziose sostanze nutritive, e che avesse numerosi benefici, come ad esempio rallentare l'invecchiamento e aumentare l'intelligenza...`
`A quanto pareva, pur non potendo cancellare l'invecchiamento esteriore, esso preveniva quello interiore.`
`Se Kumasawa-san era ancora abbastanza attiva da raccontare questo tipo di battute alla sua età, questi benefici dovevano esistere per davvero.`
`"Ohohohoh...`
` In tal caso, vi prego di perdonarmi.`
` Preparatevi alla cena di stasera!`
` Potrete degustare diversi piatti a base di sgombro, perciò godetevi pure l'attesa, d'accordo?"`
`"Wahahahah, siamo tutti in fermento.`
` Lo sgombro marinato di stasera sarà un'occasione imperdibile!"`
`"Mi sembra magnifico.`
` Chissà se per l'occasione ci sarà del buon sakè."`
`"Oh, sarà fatto.`
` Lo shōchū allo sgombro di Rokkenjima è una specialità locale..."`
`"""Wahahahahahahah!!!"""`
`Kumasawa-san e Shannon-chan fecero simultaneamente un inchino, e spingendo via il portavivande, si congedarono.`
`Era buffo vedere Gouda-san, a cui gli era stata completamente rubata la scena, spiegare con aria molto solenne che per la cena di quella sera sarebbero state servite delle bistecche di vitello.`
`"...Ecco...`
` Kumasawa-san... grazie per quello che ha fatto prima..."`
`Mentre spingeva il portavivande, Shannon fece un profondo inchino col capo.`
`"Ohohohoh, non ho fatto nulla per cui tu debba ringraziarmi."`
`Kumasawa faceva la parte della stupida, ma era ovvio che avesse capito la situazione, e che le avesse dato una mano.`
`Quando Battler prima chiese a Shannon dei dettagli sul dessert, lei aveva esitato.`
`Potevano esserci vari modi per sviare il discorso, ma tutti richiedevano un po' di furbizia.`
`Shannon, che esitava nel rispondere subito quando era costretta a farlo, era sempre in difficoltà per via di questa sua unica debolezza.`
`La sua vita sarebbe stata un po' più facile, se, come Gouda, fosse stata anche solo leggermente più scaltra nel nascondere i propri errori...`
`Era un gran peccato che avesse questo difetto, dato che aveva le capacità di svolgere le sue mansioni in maniera impeccabile.`
`Tuttavia, quelli che conoscevano la natura mite di Shannon, e la sua incapacità di nascondere i propri errori e di ingannare gli altri, erano comprensivi con lei.`
`Per questo motivo, Kumasawa l'aveva aiutata senza esitare.`
`"Ho saputo prima da Genji-san che i turni pomeridiani sono stati modificati.`
` Credo che tu sarai in pausa fino a stasera.`
` Ohohohoh, come ti invidio."`
`"Eh... ah, scusi. Non ho ancora controllato la tabella dei turni."`
`"Eh, sì.`
` Stavo pensando di farmi un po' di sgombro al forno.`
` Se non ti spiace, mi farebbe piacere se mi aiutassi un po' prima di prenderti la tua pausa."`
`"Ah, certo...!`
` Sarei molto felice di poterla aiutare."`
`Agli occhi di Shannon, Kumasawa era una figura materna tra i domestici.`
`La sala da pranzo doveva essere risistemata, perciò ci fecero andare via.`
`{n}Nel salotto, invece, stavano servendo del tè.`
`Sembrava che stessero preparando il tè nero che zia Rosa aveva comprato per zia Natsuhi.`
`Maria insistette per bere anche lei del tè nero, ma il mio vecchiaccio le disse di no, aggiungendo che i bambini devono stare a giocare fuori.`
`"Battler-kun, perché non andiamo tutti fuori a fare una passeggiata?"`
`"Andate pure a dare un'occhiata alle rose.`
` Ma prestate attenzione al meteo.`
` Il cielo è ancora sereno, ma le previsioni meteo ripetevano sempre che avrebbe piovuto."`
`"Uuh!`
` Maria vuole andare al mare, al mare!!"`
`"Oh, non è meraviglioso?`
` Non ti capita molto spesso di giocare su una spiaggia con la sabbia, vero?"`
`"Hai ragione.`
` Bene, allora andiamo tutti in spiaggia!"`
`"Uuh! Andiamo, andiamo!"`
`"Maria, cerca di non bagnarti i vestiti.`
` E neanche le scarpe."`
`"Uuh!`
` Non mi bagnerò!"`
`"Uhuhuh, è così carina e ubbidiente.`
` Battler-kun, assicurati di tenere d'occhio Maria-chan, ok?"`
`"Certo, lascia fare a me!"`
`"Ooooh, anche tu sei carino e ubbidiente quando dai retta a Kirie...`
` Perché ogni tanto non ascolti anche quello che dico io?"`
`"Ah!`
` Scusa, ma non ci penso proprio!`
` Andiamo ragazzi, su, su!"`
`I ragazzi si fiondarono fuori dal salotto.`
`Al loro posto arrivò Genji, che stava spingendo il portavivande, e si preparò a servire il tè nero.`
`Il salotto si riempì di un aroma ricercato, che rendeva molto piacevole l'attesa di potersi dissetare...`
`"Ahahahah, ah...`
` Non vi sembra che la famiglia di Rudolf sia molto unita?`
` Che bella cosa."`
`"Smettila, la tua famiglia la batte, fratellone."`
`"È vero.`
` Jessica-chan è diventata davvero una brava ragazza, non trovate?`
` Merito dell'educazione che le hai dato, Natushi-san, o sbaglio?"`
`"...Grazie."`
`Rispose Natsuhi in maniera glaciale...`
`A quelle parole, la conversazione si arrestò, e il salotto sprofondò nel silenzio.`
`Gesticolando in maniera esagerata, Hideyoshi riprese l'argomento, probabilmente perché incapace di sopportare quell'atmosfera.`
`"Certo però che crescono in fretta...!`
` Li abbiamo sempre visti come dei bambini, ma senza che ce ne accorgessimo, sono cresciuti in un battibaleno, e sono entrati a far parte del mondo degli adulti.`
` Battler-kun è quasi irriconoscibile, ad esempio!"`
`"Fisicamente è cresciuto molto, ma è ancora un bambino.`
` Ma lo stesso vale per mio marito."`
`"...Mi chiedo che cosa separi i bambini dai grandi.`
` Neanche adesso io sento di essere diventata un'adulta."`
`"Hmph, non trovi sia imbarazzante?`
` Non dovrebbe parlare così la madre di una bambina piccola."`
`"Giusto.`
` Non siamo più dei bambini.`
` Siamo tutti adulti.`
` Perciò vorrei parlare di fatti, non di sentimentalismi."`
`Eva sfoggiò un sorriso carico di pungente sarcasmo, rendendo l'atmosfera della stanza un po' più tesa...`
`Sembrava che l'aroma del tè, servito con tanta cura, si fosse dissolto nell'aria.`
`"La tua intenzione è sempre stata quella di parlare di fatti, eh...?`
` Il tuo sarcasmo è decisamente fuori luogo.`
` Sei sempre rimasta la solita."`
`"...‘Sempre rimasta la solita’, dici?`
` Oh, cielo.`
` Quanto vorrei prendere queste belle parole, e rinfacciartele quando ci trovavamo in questa stanza decine di anni fa.`
` Giusto, Rosa?"`
`"..."`
`Rosa sorrise con un'espressione incerta...`
` Dichiarandosi d'accordo o meno, si sarebbe guadagnata il malcontento del fratello o della sorella maggiore.`
`Era una perla di saggezza che aveva dovuto imparare, in qualità di più giovane tra i fratelli.`
`"Piantala, sorellona.`
` Finché i marmocchi non ci sono, tanto vale andare al nocciolo della questione, no?`
` Su, passiamo ai fatti."`
`Mentre Rudolf scrutava i volti di tutti i presenti, alcuni diedero un lieve sospiro, e altri parvero leggermente rassegnati...`
`Il vero oggetto della discussione...`
` era impossibile da evitare.`
`"L'anno scorso gli rimanevano circa tre mesi di vita.`
` A questo punto si può dire che ha già superato di nove mesi le previsioni.`
` Nelle sue condizioni, non sappiamo quando potrebbe spirare e andare all'altro mondo, o sbaglio?"`
`"...Il capofamiglia gode ancora di buona salute.`
` Non posso fare a meno di dubitare della tua sanità mentale, se cerchi di tirare fuori un argomento inappropriato del genere a quest'ora del giorno, Rudolf-san."`
`"Ma Natsuhi-san...`
` Sarebbe tardivo discutere di questo brutto argomento dopo che è già avvenuto.`
` Dobbiamo occuparcene ora che è in salute, finché c'è tempo.`
`È una specie di buon costume patrimoniale."`
`"Pare che siate tutti preoccupati per nostro padre...`
` Dottor Nanjo.`
` Potremmo avere da lei una spiegazione?`
` Sembra che loro ripongano delle aspettative."`
`"...Coff."`
`Quando si accorse che lo stavano chiamando, Nanjo, che stava ammirando il roseto dalla finestra, si schiarì la gola.`
`"...Dottor Nanjo...`
` quali sono le condizioni di nostro padre?"`
`"Innanzitutto...`
` vorrei iniziare con una rettifica, visto che l'aspettativa di tre mesi di vita che affermai l'anno scorso sembra essere stata fraintesa."`
`"Non c'è bisogno di dircelo.`
` Sta dicendo che misurare l'aspettativa di vita di qualcuno è solamente una previsione, e non una certezza, giusto?"`
`"...Esattamente.`
` Perciò, per quanto me lo possiate chiedere, non posso asserire con certezza quando morirà.`
` La vitalità di una persona è mantenuta dal suo corpo e dalla sua volontà...`
` La situazione è critica se il corpo si indebolisce, ma se vi è una volontà forte a sostenerlo, esso si mantiene in una condizione stabile."`
`"Significa che, non contando il suo corpo, la sua forza di volontà è ancora decisa, ed è pieno di energie."`
`"...Scusa Kirie, ma stai zitta un attimo."`
`"...Scusami."`
`"Proprio così.`
` Il corpo di Kinzo-san è stato totalmente logorato dal demone della malattia.`
` A maggior ragione, peggiorerà di molto se continuerà a viziarsi con alcol così forti..."`
`"È colpa dell'alcool se è in condizioni critiche.`
` E forse ha vissuto così a lungo per merito di esso.`
` Tipico di quella spugna di papà."`
`"Dunque, dottore, ovviamente per noi è sufficiente una previsione, ma...`
` crede che papà sarà ancora vivo l'anno prossimo...?"`
`"È una domanda decisamente offensiva nei confronti del nostro capofamiglia."`
`Natsuhi inveì contrò Eva, incapace di nascondere la sua espressione sconcertata.`
`Eva in risposta le lanciò uno sguardo di sfida, ma Hideyoshi, realizzando cosa stesse succedendo, cercò subito di calmare le acque con un sorriso forzato.`
`"Ah, perdonala, Natsuhi-san!`
` Anche tu, Eva, sii più attenta con le tue parole, ok?"`
`"Scusa.`
` Sono solo molto in pensiero per la salute di nostro padre.`
` Uhuhuh."`
`"...Davvero?`
` Non me n'ero accorta."`
`"Dottor Nanjo, ce lo dica, per favore.`
` Non trova commovente l'amore dimostrato da una figlia in ansia per la vita di suo padre?"`
`Klaus rivolse ad Eva un sorriso colmo di sarcasmo, e lei, sorridendo dolcemente, gli restituì il favore.`
`"...Voi mi domandate se starà ancora bene l'anno prossimo, ma...`
` da medico, è una diagnosi molto difficile.`
` Da un lato penso che continuerà a rimanere per un po' di tempo in una condizione stabile,`
` ma dall'altro, se gli venisse qualche attacco, probabilmente non ci sarebbe nulla da fare..."`
`"Dopotutto, Rokkenjima è un'isola remota.`
` Un'ambulanza non può subito precipitarsi da lui.`
` In circostanze normali lo farei ricoverare in un buon ospedale nell'entroterra, ma..."`
`"Nostro padre ha ordinato di non interrompere i suoi nobili studi...`
` L'inutile tentativo dell'anno scorso di tirarlo fuori sembra essersi ritorto contro di noi.`
`{n}Era in preda al dubbio che se fosse uscito fuori, sarebbe stato rinchiuso in una clinica.`
` È una bella gatta da pelare."`
`"Lei lo ha visitato, dottor Nanjo?"`
`"Nostro padre si fida di lui...`
` Quando è di buon umore, sembra che si lasci visitare..."`
`"...Posso esaminare le sue condizioni, ma se gli prescrivo medicine o gli consiglio di ricoverarsi, si rifiuta di ascoltare...`
` Non ho potuto fare altro che esaminarlo."`
`"Ci sono persone che odiano i dottori...`
` ma questo è un gran grattacapo!"`
`Nanjo sospirò profondamente.`
` Un esame medico serve per determinare quale trattamento andrebbe seguito.`
`Farsi esaminare per poi ignorare le istruzioni ricevute vanificava ogni sforzo...`
`"Quindi rivediamo un attimo la situazione.`
` Gli rimangono ancora tre mesi di vita.`
` E non si può stimare per quanto tempo rimarrà in punto di morte."`
`"...Rudolf-san.`
` Non potresti essere più moderato nei toni?"`
`"Ah, scusami.`
` Ho sempre parlato in questo modo.`
` Sii più comprensiva."`
`"Comprendo il suo punto di vista, dottor Nanjo...`
` Tu come la vedi, fratellone Klaus?"`
`"...Umpf.`
` A dire il vero, non sono della sua stessa opinione, dottor Nanjo.`
` Francamente, non riesco ad immaginarlo come un malato grave con soli tre mesi di vita.`
` Le sue grida di rabbia sono identiche a quelle di una persona in perfetta salute, e continuo a tremare al pensiero che lui possa uscire da lì per picchiarmi...`
`Non è affatto giusto lasciare le cure di un padre unicamente al primogenito."`
`"Ahahah.`
` Nasci dopo di me la prossima volta..."`
`"Bene, riprendiamo da dov'eravamo rimasti.`
` Quindi, stando all'opinione professionale di un dottore imparziale e neutrale, potrebbe passare a miglior vita da un momento all'altro.`
` Mi dispiace fratellone, ma perché non dobbiamo seguire il parere di un esperto?`
` Per quanto mi riguarda, non vedo come possa essere affrettato discutere adesso dell'eredità di papà."`
`"Il patrimonio personale di nostro padre dovrebbe aggirarsi intorno alle decine di miliardi, vero?`
` Ma non vuol dire che questi soldi siano tutti riuniti in comodi contanti.`
` Non è semplice come piantare di netto un coltello in una torta di compleanno, e poi usarlo per tagliarla."`
`"...Un'analogia interessante, sorellona.`
` Eh sì, in una torta ci sono fragole o pezzi di cioccolato che rendono difficile dividerla in parti perfettamente uguali.`
`Tenendo anche questo in considerazione, non pensate che sia importante discutere in anticipo su come piantare il coltello...?"`
`"Non riesco a capire come possiate discutere di queste cose ad alta voce mentre il capofamiglia è ancora in vita, come se fosse già morto."`
`"Cielo, ma sai che questa è una discussione importante?`
` Dopotutto, la successione ereditaria avviene subito dopo la morte, no?`
` Inoltre, la fortuna dell'illustre famiglia Ushiromiya è vasta.`
` Bisogna discuterne scrupolosamente e in anticipo, lo capisci?`
` Vedi, c'è una grande differenza tra il patrimonio della nostra famiglia e quello della tua."`
`"...Quanta maleducazione!`
` La mia famiglia non c'entra affatto."`
`Quando Natsuhi rispose indignata con una voce profonda, l'atmosfera già opprimente si fece ancora più tesa...`
`"Smettila, Eva...`
` Scusaci, Natsuhi-san!`
` Perdona i suoi modi di fare taglienti."`
`Hideyoshi tentò di moderare i toni, rivolgendo ad entrambe un sorriso forzato, ma invece riuscì solo ad aumentare le ostilità tra Eva e Natsuhi...`
`"...A questo punto sarei solo d'intralcio.`
` Vi prego di scusarmi."`
`Nanjo si alzò dalla sedia e uscì dal salotto...`
`Ad un estraneo sarebbe sembrato un semplice gesto considerato, ma tutti gli altri, invidiosi del suo poter lasciare quella stanza, seguivano la sua schiena con lo sguardo.`
`Una volta che il dottore se ne andò, e il rumore dei suoi passi svanì, Klaus accavallò le gambe.`
`"In altre parole, state cercando di dire questo...`
` A nostro padre rimane poco tempo.`
` E volete discutere in merito alla suddivisione dell'eredità al più presto, e al tempo stesso in maniera dettagliata...`
` Come mai avete tanta fretta?"`
`"Come avete detto voi stessi, calcolare e distribuire il patrimonio della famiglia Ushiromiya non è di certo un compito facile.`
` Se le cose stanno così, non dovremmo effettuare una stima con molta calma?`
` A me sembra che fremete tutti per affettare la torta entro questa sera.`
` È così, Rosa?`
` Cosa vi rende così impazienti?"`
`"...Non è che siamo impazienti.`
` Comunque sia, è importante che noi fratelli troviamo un accordo.`
` Non fa differenza quando avverrà,`
` ma considerando che il giorno in cui la salute di nostro padre peggiorerà si sta avvicinando,`
` non penso che sia precipitoso parlarne un po' prima."`
`Rosa lanciò uno sguardo verso Eva e Rudolf.`
` Per lei, che era molto più giovane in confronto agli altri fratelli, doveva esser difficile dover rispondere alle domande incalzanti del fratello più grande.`
`"...Oh?`
` La pensi veramente così?`
` Non credevo che la più onesta e innocente tra noi fratelli potesse affermare una cosa del genere.`
` Non è che te lo hanno suggerito quei due?"`
`"..."`
`"Finiscila, fratellone.`
` Anche Rosa fa parte della famiglia.`
` L'eredità di papà è un suo diritto.`
` È naturale che la cosa la interessi, non trovi...?`
` È chiaro che un giorno papà tirerà le cuoia, e non avverrà in un futuro tanto lontano."`
`"Piuttosto, sei tu a prendertela troppo comoda.`
` Mi dai proprio l'impressione che tu voglia evitare a tutti i costi la conversazione sulla spartizione dell'eredità."`
`"Cosa intendi con ciò?`
` Vorresti insinuare che mio marito abbia la coscienza sporca?"`
`"S-su, su, Natsuhi-san.`
` Ascolta quello che abbiamo da dire..."`
`"Fratellone, sbaglio o ultimamente le azioni in borsa stanno andando molto bene?`
` Proprio così, è dall'anno scorso che c'è un boom economico senza precedenti, e lo yen non fa che salire.`
` Non sembra più irrealistico che il dollaro raggiungerà i 100 yen, vero?"`
`"Inoltre, il governo al potere istituirà per l'anno prossimo una legge per lo sviluppo di nuovi centri benessere.`
` Attualmente le aziende creatrici di resort sparse per tutto il Giappone stanno facendo di tutto per radunare quanti più fondi possibili."`
`"...Vedo che ti sei informata.`
` In futuro arriverà in Giappone un boom come mai visto finora.`
` Come nostro padre risollevò la famiglia Ushiromiya, questa sarà una ripetizione delle richieste per la Guerra di Corea..."`
`"I giapponesi vivranno una rapida crescita economica grazie ad un regime di lavoro senza sosta, e diventeranno il popolo più prospero al mondo, arrivando a godere di un periodo di massimo splendore.`
` È un'epoca in cui le spese dei cittadini sono aumentate, e le istituzioni che possono farne incetta stanno ottenendo soldi facili."`
`"Ormai i cittadini non hanno bisogno dei soliti elettrodomestici.`
` Vogliono piste da sci, campi da golf, piscine.`
` Villaggi turistici e parchi a tema!"`
`"Siete mai stati a Delsney Land, che ha aperto solo qualche anno fa?`
` È un meraviglioso parco dei divertimenti!`
` Lì anche un adulto può ritornare bambino, e divertirsi con la sua famiglia."`
`"Sono finiti da tempo i giorni in cui l'unica virtù era la devozione verso il paese, senza tenere mai in considerazione la famiglia.`
` Possiamo finalmente godere i frutti del nostro essere il popolo più prospero al mondo."`
`"Klaus-san, le tue previsioni sono notevoli...`
` Quando lo avevi detto qualche anno fa, mi era sembrata un'idiozia...`
` Ma poi cambiai idea quando sentii l'Accordo del Plaza delle nazioni del G5."`
`"Lo yen si è rafforzato a vista d'occhio, e scommetto che il prezzo dei terreni salirà alle stelle.`
` Non è lontano il giorno in cui il Giappone diventerà il cuore dell'economia mondiale...`
` Sei una persona lungimirante.`
` Su questo non c'è alcun dubbio."`
`"La penso come Hideyoshi-san.`
` Tu riesci a prevedere gli eventi del prossimo decennio, fratellone.`
` Avrai ereditato questo fiuto da papà.`
` Non è affatto una cosa da poco..."`
`"Ma al contrario di papà, ci sono state delle volte in cui la precisione delle tue previsioni si è rivelata un po' sballata, o sbaglio?"`
`"Fratellone, hai sempre creduto che il Giappone avrebbe attraversato un boom economico, e hai avviato progetti per resort in ogni dove, ma la maggior parte di loro sono stati un continuo fallimento...`
` Anche se sono sicura che quel periodo che hai previsto prima o poi arriverà, non sei riuscito a prevedere il momento giusto..."`
`"Sei stato precipitoso.`
` Dopodiché, ti sei affrettato a liquidarli, e alla fine hai peggiorato la situazione...`
` Non c'era motivo di ricorrere alle liquidazioni se il tuo fiuto fosse davvero affidabile, e avessi previsto che sarebbe arrivato un boom economico.`
` Non è questa la prova che non credi nelle tue stesse abilità, fratellone?"`
`"...Che modi!`
` Stai insultando mio marito?"`
`Natsuhi si alzò dal sofà con la fronte increspata.`
`Eva fissò Klaus con un sorriso rilassato, senza badare affatto a lei...`
`Klaus disse a Natsuhi di sedersi, mantenendo la sua compostezza.`
`"Lascia perdere, Natsuhi.`
` Lei è sempre stata una persona che non riesce a fare a meno di parlare in questo modo...`
` Calmati un attimo.`
` O ti ritornerà il mal di testa."`
`"La prova della tua mancanza di talento è qui davanti a noi...`
` Dopotutto, non eri più che disposto a rendere l'intera isola un villaggio turistico?`
` Hai costruito un magnifico albergo di villeggiatura, hai mantenuto egregiamente il giardino...`
`{n}Io non sono un'esperta di questioni del genere e non pretendo di capirle, ma avrai speso un bel po' di soldi, giusto?"`
`"E quindi, cosa stai cercando di dire?!`
` I progetti di mio marito non sono affari che ti riguardano!"`
`"Eh no, non è come dici tu, Natsuhi-san.`
` Rokkenjima non è di proprietà di nostro fratello.`
` Ma di papà.`
` Ovviamente l'hotel costruito da nostro fratello è suo, non trovate?`
` Se a voi sta bene, possiamo pagare le spese d'albergo di stasera.`
`{n}Giusto, Rosa?"`
`"...Beh, insomma...`
` Se i soldi che ho portato qui mi basteranno..."`
`"Se riuscirò a trasformarla in un resort, il valore immobiliare dell'isola aumenterà.`
` È vero che si sono accumulate delle spese, ma in futuro possiamo aspettarci dei ricavi elevati.`
` Quando ciò accadrà, ognuno di voi ne trarrà profitto, dico bene?"`
`"Lo sappiamo bene.`
` Se il valore di quest'isola salirà, la fetta che riceveremo quando spartiremo l'eredità sarà più grande.`
` Di certo non ti stiamo dicendo di dividere l'isola e la villa in quattro parti.`
` La questione si può risolvere con una stima di quel valore."`
`"Se comprendete tutto ciò, che cosa dei miei affari non vi soddisfa?"`
`"Non siamo insoddisfatti, siamo preoccupati.`
` Tanto per cominciare, fratellone:`
`quando aprirà questo hotel?`
` Di questo passo non sarà ricoperto dalle nostre ditate?"`
`"Giusto.`
` È un edificio importante per i tuoi affari, no?`
` Sicuramente non dovresti tenerlo chiuso fino al momento dell'apertura, vero?`
` La struttura ne risentirà se viene usata poco e non è ben areata."`
`"Comunque, mi sembra un po' troppo pomposo chiamare ‘dépendance’ un luogo in cui soggiorniamo solo una volta all'anno.`
` Giusto, Rosa?"`
`"...Hai ragione.`
` Una volta aperti i battenti, diventerà senz'altro popolare, visto che è così bella."`
`"Oh...`
` L'albergo di cui prima parlavate era la dépendance..."`
`"Stupendo.`
` Una volta aperti i battenti, diventerà senz'altro popolare, proprio come dice Rosa."`
`Gli alloggi della dépendance in cui erano stati condotti non erano stati costruiti con quell'intento...`
`Originariamente, era stata costruita per essere un albergo di villeggiatura.`
`{n}Ma sebbene fosse stata costruita due anni prima, in seguito non ci fu alcuna occasione per aprirla.`
`"Ogni tuo progetto fa sempre la stessa fine, fratellone.`
` La tua attenzione ai dettagli e il tuo modo di pianificare il tutto sono impeccabili.`
` Poi qualcosa va storto a metà dell'opera, e lo termini senza riuscire a trarne profitto."`
`"Fratellone, è stata un'intuizione acuta da parte tua riconoscere che usare quest'isola solo come un posto per vivere fosse uno spreco di risorse.`
` E credo che sia una gran bella idea renderla un resort avvincente, che attiri a sé sport acquatici, sessioni di pesca e lune di miele."`
`"Se fossi io il primogenito, sicuramente mi starei scervellando su come valorizzare quest'isola."`
`"Ma sono passati due anni da quando lo hai costruito, giusto?`
` Dopo ben due anni non hai ancora avuto un'occasione per aprirlo?`
` Che fine ha fatto la ditta a cui ti eri affidato?"`
`"...Che maleducata!`
` Non è colpa di mio marito!`
` Semplicemente ci sono stati dei problemi con la ditta che ha appaltato il lavoro di mio marito, siamo delle mere vittime!"`
`"Però...`
` Klaus-san, questa compagnia a cui ti sei affidato...`
` Non girano belle voci sul suo conto."`
`"Sputa il rospo...`
` Credevi davvero che non avremmo mai saputo delle voci sui pagamenti mancati, appropriazioni indebite, e progetti che vanno in fumo a metà strada per via di diversi problemi?`
` Ci siamo anche procurati delle prove."`
`"Non so che prove avete, ma sono tutte infondate!`
` Dato che siamo dei nuovi arrivati nel settore del turismo, per noi è necessario parlare con tutti i membri coinvolti prima di agire.`
` È importante anche determinare quanto ci si possa fidare di loro.`
` Non stiamo facendo altro che prendere del tempo per queste ragioni!"`
`"...Ammetto che terminare subito l'hotel è stata una decisione impulsiva.`
` Ma non è che stia pagando i costi di manutenzione.`
` Sarà il primo tassello, che in futuro si rivelerà di fondamentale importanza."`
`"Che bugiardo che sei.`
` Scommetto che anche volendo liquidarlo, non ne ricaveresti un granché a venderlo.`
` Nessuno comprerebbe un hotel così lussuoso su un'isola remota senza alcuna meta turistica.`
` Cos'è successo ai prestiti che hai raccolto per questo progetto?"`
`"Anche se non paghi i costi di mantenimento, i debiti che non rimborsi continueranno a lievitare...`
` Mi dispiace, Klaus-san.`
` Ho fatto fare qualche indagine sul piano di sviluppo di quest'isola...`
` Sinceramente, neanche qui ho sentito nulla di buono."`
`"Hideyoshi-san.`
` Effettivamente si potrebbe avere questa impressione, se si guarda soltanto lo stato finanziario attuale.`
` Ma questo è un investimento a lungo termine.`
` Non ho altra scelta che ammettere che la mia previsione era sbagliata, e che finora ho generato diversi debiti."`
`"Ma finalmente i tempi sono maturi.`
` Presto mi riprenderò tutto ciò che ho perso fino a questo momento.`
` Al contrario, tutti gli investimenti effettuati finora torneranno eventualmente in mio possesso.`
` Esatto, proprio come un pesciolino rilasciato in mare che diventa un salmone, e ritorna più grasso di prima."`
`"Questo te lo concedo.`
` Il settore dei resort in futuro probabilmente incontrerà un boom senza precedenti...`
` ma non so se riuscirai a saldare tutti i tuoi debiti..."`
`"Ad ogni modo, Klaus-san.`
` Dove pensi di procurarti i fondi necessari, dopo aver continuato a perdere enormi quantità di denaro?`
` E non stiamo neppure parlando di una cifra irrisoria.`
` Te ne serviranno abbastanza per saldare il tuo deficit, giusto?"`
`"...Cosa stai cercando di dire, Hideyoshi-san?"`
`"Ahh, Natsuhi-san, non arrabbiarti, per favore!`
` Abbiamo indagato anche su questo.`
` Abbiamo investigato su chi potesse concedere a Klaus-san, che continuava a intentare battaglie perse, dei prestiti sufficienti a finanziare i suoi ultimi investimenti su larga scala."`
`"...Il risultato?`
` Non c'è...`
` nessun finanziatore.`
` La regola principale nel gioco della roulette è di scommettere contro le cause perse.`
` E tu, fratellone, sei una causa persa abbastanza conosciuta in questi ambienti."`
`"È vero che in questo periodo stiamo per vivere un boom economico, ma quando abbiamo chiesto se ciò possa compensare i fallimenti che hai accumulato,`
` e se ci fosse qualcuno che ti ritenesse meritevole di un prestito,`
` non abbiamo trovato nessuno."`
`"Dunque...`
` Questo porta a chiederci...`
` Dove ti sei procurato tutto quel denaro?"`
`"...Oh.`
` Un'argomentazione avvincente.`
` E quindi?"`
`"C-Caro!`
` Per quanto tempo vuoi lasciare che ti offendano?!!"`
`"Siediti, Natsuhi-san...`
` Lasciami andare subito al sodo.`
` Nostro fratello sta riciclando il patrimonio personale di papà per i suoi progetti.`
` Non c'è praticamente alcun dubbio.`
` Se abbiamo frainteso, sentiti libero di dissipare ogni nostro dubbio."`
`"Rudolf, questo non è riciclaggio.`
` Questa è appropriazione indebita, no?`
`{n}Un reato grave che può essere legalmente perseguibile."`
`"Q-Questo è decisamente inaccettabile!!`
` Come osi rivolgere queste accuse inconcepibili a Klaus Ushiromiya, erede del ramo principale della famiglia Ushiromiya?!!"`
`"Non lo stiamo accusando, abbiamo centrato il bersaglio, non trovi?`
`{n}Gli piacerebbe avere successo negli affari e recuperare le perdite subite, ma invece il suo deficit sta crescendo a vista d'occhio!`
` Vuole insabbiare le perdite dei suoi azzardi tramite un azzardo ancora più grosso.`
` È logico che userebbe quei fondi, se li avesse subito a portata di mano!"`
`"Te lo dico chiaro e tondo, quello che stai facendo si chiama appropriazione indebita, fratellone.`
` Stai tradendo nostro padre, intesi?`
` Lo sai che dopo che avremo finito qui lasceremo decidere alla giustizia?`
` Pensi di poterti definire l'erede del ramo principale della famiglia Ushiromiya davanti a noi?"`
`"È-È oltraggioso... A-Affermare che lui stia tradendo il capofamiglia è assolutamente vergognoso!!`
` Hai perso ogni diritto di varcare la soglia della villa della gloriosa famiglia Ushiromiya!!`
` Esci immediatamente da questo posto!!`
` Forza!!`
` Fuori da questa casa!!"`
`Natsuhi, che aveva già raggiunto il culmine della sua rabbia, inveì indignata contro Eva.`
`Dopodiché, puntò il dito contro Eva, per poi indicare il corridoio, incitandola ad andarsene.`
`Eva tirò fuori un ventaglio pieghevole, e si fece aria con quello, chiedendole di ripetere quello che aveva appena detto con uno sguardo maligno e un fare calmo.`
`Tuttavia, sulla sua bocca aleggiava un sorriso che disegnava una curva a forma di luna crescente...`
`Durante questo silenzio straziante, Rosa deglutì.`
`"Senti, Natsuhi-san...`
` A chi credi di rivolgerti con quel tono?"`
`"All'estremamente maleducata sorella minore di mio marito!!`
` In qualità di responsabile delle finanze di questa famiglia, non posso transigere ulteriormente!!"`
`"Responsabile delle finanze?`
` Eheheh,`
` ahahahahah,`
` ahhahahahahah!!"`
`"Taci,`
` lurida serva!"`
`Eva ripiegò il ventaglio con uno schiocco, e si alzò di scatto.`
`Era incredibilmente aggressiva, se paragonata al suo comportamento rilassato e scherzoso che aveva mostrato sino ad allora.`
`"Che assurdità, sparisci dalla mia vista!!`
` Sei dinanzi ad Eva Ushiromiya!`
` Stai dicendo di {i:andare via} a me, Eva Ushiromiya, terza di rango nella gerarchia della famiglia Ushiromiya, a cui è concesso di sedere alla sinistra del capofamiglia?!"`
`"Impara a stare al tuo posto!!`
` E poi guardati allo specchio, conciata come sei!!`
` Dov'è l'ala sui tuoi vestiti?`
` Da quando ti è stato concesso di sfoggiare l'aquila monoalata?"`
`"Sei solo un utero in affitto, scelto soltanto per sfornare un erede per la famiglia Ushiromiya!!`
` Stai al tuo posto, razza di sguattera!!"`
`La faccia di Eva si contorse in maniera grottesca, mentre le sue parole trafiggevano Natsuhi come degli artigli, squarciando il suo cuore.`
`"...!!!"`
`Natsuhi voleva risponderle in centinaia di modi differenti.`
` Tuttavia, la collera e il dolore le serravano la gola, e nessuna di quelle parole riuscì ad uscire dalla sua bocca...`
`La sua rabbia, che non aveva alcun luogo da cui fuoriuscire, divenne una singola lacrima cocente, che scivolò sulla sua guancia...`
`"Che c'eeeeè?`
` Se hai qualcosa da ribattere, prego, fai pure.`
` Fooorza."`
`Eva le rivolse uno sguardo provocatorio...`
`Ma Natsuhi, i cui pugni stavano ancora tremando, non riusciva a fare altro se non tremare impotente...`
`Klaus ruppe pacatamente quella tensione tagliabile con un coltello.`
`"Natsuhi.`
` Esci un attimo fuori.`
` Così potrai calmarti."`
`"Co...!!"`
`Natsuhi, indignata dal fatto che suo marito non fosse dalla sua parte, cambiò il bersaglio della sua ira.`
`"C-Caro, non capisci cosa stanno dicendo su di te?!`
` Queste persone ti stanno additando ingiustamente come un traditore di nostro padre!!"`
`"Stanno calpestando la gloria degli Ushiromiya che noi proteggiamo,`
` e gli sforzi che facciamo ogni giorno per ricevere questa gloria da nostro padre. Sono offese inaccettabili!!!"`
`"E tu perché non rispondi a loro?!`
` Io rispondo perché non sei tu a farlo, ma addossi sempre tutto a me!`
` E mi stai dicendo di uscire per calmarmi?!`
`{n}Sono {i:sempre} io a rimetterci!"`
`"Anche se ho sempre considerato con serietà la nostra famiglia, tu...!!`
`Uhhhhhuhhh, uhhhhhuhhhhhh!!!"`
`Natsuhi non poteva più nascondere le sue lacrime.`
` In quello stato, corse fuori dalla stanza.`
`Dopodiché, il salotto venne fagocitato dall'atmosfera imbarazzante che era rimasta.`
`Una volta che il rumore dei passi si affievolì e ritornò il silenzio, Klaus sembrò stringersi leggermente nelle sue spalle.`
`"...Perdonate mia moglie.`
` Non è mai stata capace di controllare le sue emozioni.`
` La cosa turba anche me."`
`"Sarà una gran fonte di preoccupazioni se gestisce così la casa, fratellone.`
` Uhuhuhuh...!"`
`"Uhhhuhh.`
` Uhhhhhuhhhhhh!!!"`
`"...M-Madame..."`
`"Non è niente...!`
` Lasciami sola...!!"`
`Natsuhi corse nella sua stanza... e si gettò sul letto, piangendo disperatamente.`
`Quei lamenti strazianti raggiunsero Kumasawa, che si trovava nel corridoio...`
`...Madame, mi si strugge il cuore...`
`La madame e la signora Eva non si possono proprio vedere.`
`In quanto donna, spiegare il rapporto tra loro due mi metterebbe in grossi guai...`
`La famiglia Ushiromiya dà grande importanza al proprio sangue, ma normalmente, se una donna si marita e lascia la famiglia, essa verrebbe espulsa dalla gerarchia...`
`Perciò, la signora Eva di norma avrebbe dovuto essere espulsa nel momento in cui sposò il signor Hideyoshi.`
`Eppure...`
` non è stata colpa di nessuno.`
`E di certo non è colpa della madame.`
`Si potrebbe definirlo solo come un capriccio degli dei...`
`Il signor Klaus e la signora Natsuhi non furono benedetti con un bambino per molto tempo.`
`Ad ogni modo, la maschilista famiglia Ushiromiya era fatta così.`
`Le mogli erano solo uno strumento per lasciare un erede...`
`Se una moglie non riusciva ad adempiere al suo unico compito, non sarebbe stata più considerata come un essere umano.`
`Mi duole molto ricordare quanto il padrone maltrattasse la madame in quel periodo...`
`Nel mentre, si stava discutendo del matrimonio tra la signora Eva e il signor Hideyoshi...`
`La signora Eva era stata furba...`
`Approfittando dell'incapacità della madame di rimanere incinta, si guadagnò il favore del padrone.`
`Lo convinse ad inserire il marito nella famiglia e a partorire lei stessa un successore, permettendole di poter restare all'interno del registro degli Ushiromiya.`
`Nella gerarchia degli Ushiromiya vi è un'enorme differenza tra la madame, che era entrata a far parte della famiglia mediante le nozze, e che veniva trattata come se fosse esterna ad essa, e la signora Eva, che mediante l'inserimento del marito, era rimasta una consanguinea.`
`E inoltre, la signora Eva fu la prima a partorire, per giunta dando alla luce un maschio...`
`Potete immaginare quanto sia precaria la posizione della madame, se messa di fronte a quella della signora Eva...`
`Sono sicura che la madame sia tormentata dal pensiero che, se solo avesse subito concepito, il padrone non avrebbe concesso che la signora Eva potesse inserire il marito all'interno della famiglia, e lei non si sarebbe potuta permettere di comportarsi in modo impudente come oggi...`
`Tuttavia... non era stata colpa della madame...`
`La colpa sta tutta nei capricci degli dei, e nella cicogna che consegnò in ritardo Jessica-san...`
`Ciononostante, la madame non si convincerà mai di ciò...`
`Da donna, forse riesce solo a versare lacrime amare, sapendo di aver fallito del tutto nei suoi doveri da moglie.`
`Ahh, mi si strugge il cuore...`
`Non posso fare altro se non vegliare di nascosto su di lei...`